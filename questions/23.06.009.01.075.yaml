answers:
- http://www2.parliament.cy/parliamentgr/008_03c/23_06_009_01_075.htm
by:
- Περδίκης Γιώργος
date: '2006-09-28'
heading: Ερώτηση με αρ. 23.06.009.01.075, ημερομηνίας 28 Σεπτεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.075
text: |-
  «Έχω πληροφορηθεί ότι το κτίριο του νηπιαγωγείου στο χωριό Γιόλου είναι περίπου 25-30 ετών. Αποτελείται από μία μόνο αίθουσα, η οποία χρησιμοποιείται ως αίθουσα διδασκαλίας, παιχνιδιών και γραφείο. Η ίδια αίθουσα χρησιμοποιείται επίσης και ως κουζίνα, αφού δεν υπάρχει ξεχωριστή κουζίνα και μέσα στην ίδια αίθουσα παίρνουν τα παιδιά το γεύμα τους. Υπάρχουν δύο πολύ μικρά αποχωρητήρια για τα παιδιά, ενώ δεν υπάρχει αποχωρητήριο για το προσωπικό (το νηπιαγωγό και το βοηθό). Κατά τους χειμερινούς μήνες, όταν κάνει κρύο και τα παιδιά δεν μπορούν να βγουν στην αυλή την ώρα του διαλείμματος, είναι περιορισμένα σ’ αυτή τη μικρή αίθουσα, όπου δεν υπάρχει αρκετός χώρος για ελεύθερες δραστηριότητες. Γνωρίζω ότι με επιστολή του ο σύνδεσμος γονέων του νηπιαγωγείου Γιόλου ζήτησε την ανέγερση νέου νηπιαγωγείου στο χώρο που βρίσκεται το υφιστάμενο.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί δεν έχει ικανοποιηθεί το αίτημα του συνδέσμου γονέων του νηπιαγωγείου Γιόλου.»
