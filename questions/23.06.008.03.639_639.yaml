_id: 23.06.008.03.639_639
_position_on_page: 639
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03b/23_06_008_03%20_639.htm
by:
- Περδίκης Γιώργος
date: '2004-07-09'
heading: Ερώτηση με αρ. 23.06.008.03.639, ημερομηνίας 9 Ιουλίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.639
text: |-
  «Για την αδειοδότηση των εγκαταστάσεων ανακύκλησης, προκειμένου οι ιδιοκτήτες τους να τύχουν επιχορήγησης από την Ευρωπαϊκή Ένωση και την κυπριακή κυβέρνηση ή να συμμετάσχουν σε προσφορές για συλλογή και ανακύκληση των στερεών αποβλήτων, προαπαιτείται πολεοδομική άδεια. Χωρίς πολεοδομική άδεια και συνεπώς χωρίς την αδειοδότηση, δεν μπορούν να εξαγάγουν την παραγόμενη πρώτη ύλη σε καμιά ευρωπαϊκή χώρα, πράγμα που τους προκαλεί ανυπέρβλητα οικονομικά προβλήματα. Οι ιδιοκτήτες των εγκαταστάσεων ανακύκλησης δίκαια αιτούνται προσωρινής διευθέτησης της ανάγκης αυτής μέσω της έκδοσης “προσωρινής πολεοδομικής άδειας”, όπου αυτό είναι δυνατό, το συντομότερο. Όσον αφορά τη μακροπρόθεσμη επίλυση του θέματος, εισηγούνται την υπόδειξη περιοχών κοντά στους χώρους υγειονομικής ταφής ή τους χώρους διαλογής των στερεών αποβλήτων, ούτως ώστε οι βιομηχανίες ανακύκλησης να εγκατασταθούν νόμιμα και μόνιμα κοντά στην πηγή της πρώτης ύλης της παραγωγής τους, δηλαδή στα σκουπίδια, μετά τη φάση της διαλογής.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις θέσεις του στα δύο πιο πάνω αναφερόμενα κρίσιμα θέματα για τις βιομηχανίες ανακύκλησης.»
