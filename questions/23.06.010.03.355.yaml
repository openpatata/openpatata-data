answers:
- http://www2.parliament.cy/parliamentgr/008_3g/23_06_010_03_355.htm
by:
- Περδίκης Γιώργος
date: '2013-11-29'
heading: Ερώτηση με αρ. 23.06.010.03.355, ημερομηνίας 29 Νοεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.355
text: |-
  «Έχω γίνει αποδέκτης καταγγελιών αναφορικά με τις κοινωνικές ασφαλίσεις που καταβάλλονται από την εταιρεία ΒΙΟΤΕΚ στους εργαζομένους που απασχολούνται με την ολοκλήρωση κατασκευών στο λιμάνι Λεμεσού, οι οποίες αργότερα θα μεταφερθούν στον τερματικό στο Βασιλικό. Σύμφωνα με τις καταγγελίες, οι κοινωνικές ασφαλίσεις εμβάζονται στο αντίστοιχο τμήμα των κοινωνικών ασφαλίσεων στη Βουλγαρία, γιατί με τον τρόπο αυτό εξοικονομούνται χρήματα από την εταιρεία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύουν οι πιο πάνω καταγγελίες, αν αυτό είναι νόμιμο και αν αυτό συμπεριλαμβανόταν στη συμφωνία μεταξύ της εταιρείας και της κυβέρνησης. Παρακαλώ επίσης τον αρμόδιο υπουργό, σε περίπτωση που αυτός ο όρος συμπεριλαμβανόταν στη συμφωνία, να ενημερώσει τη Βουλή των Αντιπροσώπων αν παρόμοιοι όροι έχουν συμπεριληφθεί και σε άλλες συμφωνίες που έχει συνάψει η κυβέρνηση με ιδιωτικές εταιρείες.»
