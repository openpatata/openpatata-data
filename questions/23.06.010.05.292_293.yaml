_id: 23.06.010.05.292_293
_position_on_page: 293
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- mp_id: perdikis-giorgos
date: '2016-01-07'
heading: Ερώτηση με αρ. 23.06.010.05.292, ημερομηνίας 7 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.292
text: |-
  «Έχω πληροφορηθεί για τους φόβους που εκφράζονται από την παγκόσμια επιστημονική κοινότητα εξαιτίας της ανακάλυψης στην Κίνα βακτηρίων τα οποία λόγω μίας γονιδιακής μετάλλαξής τους είναι ανθεκτικά ακόμη και στα ισχυρότερα αντιβιοτικά. Όπως έχω πληροφορηθεί, οι επιστήμονες ζητούν όπως η χρήση των ισχυρών αντιβιοτικών “πολυμιξίνες”, τα οποία χρησιμοποιούνται ευρέως στα ζώα της κτηνοτροφίας, περιοριστεί άμεσα, γιατί η εξάπλωση των βακτηριακών μεταλλάξεων σε όλο τον κόσμο πιθανόν να προκαλέσει επιδημίες. Σύμφωνα με πίνακα που δημοσιοποιήθηκε από το Centre for Disease Dynamics, Economics & Policy, η Κύπρος βρίσκεται στην πρώτη θέση των χωρών που χρησιμοποιούν αντιβιοτικά στην κτηνοτροφία, ενώ, σύμφωνα με πρόσφατες έρευνες, περίπου 700 000 άτομα παγκοσμίως χάνουν τη ζωή τους από μολύνσεις ή ιώσεις που δεν μπορούν να καταπολεμηθούν με φάρμακα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που λαμβάνονται για τον περιορισμό της χρήσης των αντιβιοτικών στην κτηνοτροφία και για το ποσοστό των κτηνοτρόφων στην Κύπρο που χρησιμοποιούν τα ισχυρά αντιβιοτικά “πολυμιξίνες” και σε ποιο βαθμό.»
