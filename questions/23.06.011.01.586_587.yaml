_id: 23.06.011.01.586_587
_position_on_page: 587
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_586.htm
by:
- mp_id: perdikis-giorgos
date: '2017-02-28'
heading: Ερώτηση με αρ. 23.06.011.01.586, ημερομηνίας 28 Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.586
text: |-
  «Από απάντηση του πρώην Υπουργού Υγείας κ. Φίλιππου Πατσαλή, ημερομηνίας 18 Σεπτεμβρίου 2014, σε ερώτησή μου με αρ. 23.06.010.04.095, αναφορικά με τη νομοθεσία που διέπει τη λειτουργία των εργαστηρίων δερματοστιξίας (τατουάζ) και σωματικής διαπέρνησης (piercing), πληροφορήθηκα ότι έχει ετοιμαστεί νομοσχέδιο με τίτλο «Ο περί Ιδρύσεως και Λειτουργίας Εργαστηρίων Δερματοστιξίας και Διαπέρνησης Σώματος και Εγγραφής Δερματοστικτοποιών και Διαπερνητών Νόμος του 2012», το οποίο αποστάλθηκε στη Νομική Υπηρεσία για νομοτεχνική επεξεργασία στις 12 Ιουνίου 2012. Σύμφωνα με τον κ. υπουργό, το Υπουργείο Υγείας ζήτησε, με τέσσερις επιστολές του προς τη Νομική Υπηρεσία, την επίσπευση της νομοτεχνικής επεξεργασίας του νομοσχεδίου. Παρ’ όλα αυτά, το νομοσχέδιο δεν έχει κατατεθεί μέχρι σήμερα στη Βουλή των Αντιπροσώπων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο παρατηρείται αυτή η καθυστέρηση στη νομοτεχνική επεξεργασία του νομοσχεδίου και σε ποιες ενέργειες πρόκειται να προβεί, ώστε να κατατεθεί στη Βουλή των Αντιπροσώπων το συντομότερο δυνατό.»
