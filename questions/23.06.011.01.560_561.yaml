_id: 23.06.011.01.560_561
_position_on_page: 561
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-02-15'
heading: Ερώτηση με αρ. 23.06.011.01.560, ημερομηνίας 15 Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.560
text: |-
  «Έχω πληροφορηθεί ότι η κρατική χορηγία κατανέμεται στους δήμους ανάλογα με τους εγγεγραμμένους ψηφοφόρους τους. Τούτο δεν αποτελεί αντικειμενικό και δίκαιο κριτήριο, γιατί σε πολλούς δήμους οι πραγματικοί κάτοικοι είναι πολύ περισσότεροι από τους εγγεγραμμένους ψηφοφόρους. Ειδικότερα, σε αρκετές περιπτώσεις παρατηρείται το φαινόμενο πολλοί νεοφερμένοι κάτοικοι σε δήμους, ακόμα και κάτοικοι που έχουν πλέον τη μόνιμη κατοικία τους σε άλλο δήμο από αυτό όπου είναι εγγεγραμμένοι ως ψηφοφόροι, να αμελούν για χρόνια να προβούν στην απαιτούμενη από το νόμο διαδικασία αλλαγής διεύθυνσης στον εκλογικό κατάλογο. Θεωρώ ότι ο κατάλογος πρέπει να τυγχάνει ετήσιας τροποποίησης και ανάλογης τροποποίησης πρέπει να τυγχάνει και η κρατική χορηγία, η οποία βέβαια πρέπει να αυξηθεί συνολικά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει προγραμματισμός για τυχόν ετήσια ανανέωση του εκλογικού καταλόγου και ανάλογη αλλαγή του τρόπου κατανομής της κρατικής χορηγίας.»
