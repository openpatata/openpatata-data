answers: []
by:
- Περδίκης Γιώργος
date: '2009-01-05'
heading: Ερώτηση με αρ. 23.06.009.03.284, ημερομηνίας 5 Ιανουαρίου 2009, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.284
text: |-
  «Σύμφωνα με πληροφορίες μου, τη 18η Δεκεμβρίου κακοποιήθηκε βάναυσα μαθήτρια αφρικανικής καταγωγής από Κυπρίους συνομηλίκους και συμμαθητές της μετά τη λήξη αγώνα πετοσφαίρισης, ο οποίος διεξήχθη στο Στρόβολο μεταξύ των μαθητικών ομάδων Ακακίου και Στροβόλου. Σύμφωνα με τις καταγγελίες της Κίνησης για Ισότητα, Στήριξη και Αντιρατσισμό (ΚΙΣΑ), η αστυνομία, η οποία κλήθηκε στη σκηνή, δεν προέβη σε καμία ενέργεια, παρά μόνο έδωσε στους παραπονουμένους το ειδικό έντυπο για εξέταση του θύματος από ιατρικό λειτουργό και τους συμβούλεψε να αποταθούν στον αστυνομικό σταθμό της περιοχής, για να υποβάλουν σχετικές καταγγελίες. Η αστυνομία δεν προέβη σε καμία σύλληψη ούτε και σε άμεση διερεύνηση της υπόθεσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως αυτή ήταν η στάση της αστυνομίας και, αν ήταν διαφορετική, ποια ακριβώς ήταν τα μέτρα που έλαβε και ποια η εν γένει εξέλιξη της υπόθεσης αυτής.»
