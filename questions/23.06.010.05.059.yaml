answers: []
identifier: 23.06.010.05.059
question:
  by:
  - Περδίκης Γιώργος
  date: '2015-08-17'
  text: |-
    «Σύμφωνα με την 3η Τριμηνιαία Έκθεση Προόδου του Εφόρου Αποκρατικοποιήσεων για την περίοδο από την 1η Φεβρουαρίου 2015 έως την 30ή Απριλίου 2015, η προθεσμία για την υποβολή προσφορών αναφορικά με το διαγωνισμό με αρ. Υ.Ο. 2015/03/Π που αφορούσε την Αρχή Ηλεκτρισμού Κύπρου τέθηκε για τις 29 Μαΐου 2015. Το αντικείμενο της σύμβασης, όπως αναφέρεται στην έκθεση, καθορίστηκε μετά από διαβουλεύσεις που περιελάμβαναν και συζητήσεις στην Κοινοβουλευτική Επιτροπή Ενέργειας, Εμπορίου, Βιομηχανίας και Τουρισμού. Οι διαβουλεύσεις ολοκληρώθηκαν στις 8 Μαΐου 2015 με την επίτευξη συμφωνίας για ένα κοινά αποδεκτό αντικείμενο σύμβασης από τα εμπλεκόμενα μέρη.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το αντικείμενο της σύμβασης όπως αυτό αποφασίστηκε μετά από διαβουλεύσεις με τα εμπλεκόμενα μέρη. Παρακαλώ επίσης τον αρμόδιο υπουργό όπως ενημερώσει τη Βουλή των Αντιπροσώπων αν έχει ολοκληρωθεί η διαδικασία του διαγωνισμού, σε ποια εταιρεία έχει κατακυρωθεί η προσφορά, αν έχει υπογραφεί η σύμβαση, ποια η χρονική της διάρκεια και ποιο είναι το ύψος του ποσού που συμφωνήθηκε.»
  title: Ερώτηση με αρ. 23.06.010.05.059, ημερομηνίας 17 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
