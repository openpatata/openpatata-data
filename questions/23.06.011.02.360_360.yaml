_id: 23.06.011.02.360_360
_position_on_page: 360
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_360.htm
by:
- mp_id: perdikis-giorgos
date: '2018-01-18'
heading: Ερώτηση με αρ. 23.06.011.02.360, ημερομηνίας 18 Ιανουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.360
text: |-
  «Από απάντηση του Υπουργού Εσωτερικών κ. Κωνσταντίνου Πετρίδη, ημερομηνίας 4 Ιανουαρίου 2018, σε κοινοβουλευτική μου ερώτηση (αρ. 23.06.011.02.237), αναφορικά με το αίτημα του κοινοτικού συμβουλίου Κανναβιών για παραχώρηση οικονομικής βοήθειας με σκοπό την προώθηση εργασιών βελτίωσης στο παλαιό δημοτικό σχολείο, πληροφορήθηκα ότι το εν λόγω αίτημα τέθηκε ενώπιον του Υπουργού Εσωτερικών σε πρόσφατη περιφερειακή σύσκεψη. Ο υπουργός έδωσε οδηγίες στην Επαρχιακή Διοίκηση Λευκωσίας να έλθει άμεσα σε επαφή με το Υπουργείο Παιδείας και Πολιτισμού, ώστε να επισπευσθεί η παραχώρηση άδειας χρήσης του σχολείου από την κοινότητα, ούτως ώστε να περιληφθούν σχετικές πιστώσεις ύψους €30.000 στον επόμενο προϋπολογισμό ανάπτυξης της κοινότητας (2018) για επιδιόρθωση, συντήρηση και αξιοποίηση του κτιρίου από την κοινότητα Κανναβιών.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων σε ποιες ενέργειες έχει προβεί για την επισκευή και την αξιοποίηση του παλαιού δημοτικού σχολείου του χωριού.»
