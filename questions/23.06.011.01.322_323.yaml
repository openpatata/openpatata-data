_id: 23.06.011.01.322_323
_position_on_page: 323
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_322.htm
by:
- mp_id: perdikis-giorgos
date: '2016-11-16'
heading: Ερώτηση με αρ. 23.06.011.01.322, ημερομηνίας 16 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.322
text: |-
  «Έχω δεχθεί καταγγελίες από κατοίκους και εργαζομένους στην περιοχή Βασιλικού για έντονες οσμές, που περιγράφονται ως χημικές και μοιάζουν με μείγμα ναφθαλίνης και οξιδομένων ελαίων. Το πρόβλημα παρουσιάζεται σε διαφορετική περιοχή ανάλογα με την κατεύθυνση του ανέμου. Ενίοτε είναι ιδιαίτερα έντονο το φαινόμενο των οσμών στο ύψος του αυτοκινητόδρομου Λευκωσίας-Λεμεσού. Σημειώνεται ότι σε μελέτη αξιολόγησης της Στρατηγικής Μελέτης Περιβαλλοντικών Επιπτώσεων για το Ρυθμιστικό Σχέδιο Ανάπτυξης (master plan) της Περιοχής Βασιλικού, που εκπονήθηκε από το Τεχνολογικό Πανεπιστήμιο Κύπρου (ΤΕΠΑΚ), φαίνεται να τεκμηριώνεται η ύπαρξη αυξημένων επιπέδων οργανικών ενώσεων που προκαλούν δυσοσμία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι αρμόδιες αρχές έχουν λάβει υπόψη τους τη μελέτη του ΤΕΠΑΚ και αν συνεργάζονται με τον Όμιλο Προστασίας Υγείας και Περιβάλλοντος της ευρύτερης περιοχής Καλαβασού για αντιμετώπιση της δυσοσμίας.»
