answers:
- http://www2.parliament.cy/parliamentgr/008_3e/23_06_009_05_02_026.htm
by:
- Περδίκης Γιώργος
date: '2011-06-16'
heading: Ερώτηση με αρ. 23.06.009.05.02.026, ημερομηνίας 16 Ιουνίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.026
text: |-
  «Έχω πληροφορηθεί ότι o Καναδάς θέλει να χρησιμοποιήσει την Κύπρο ως διαμετακομιστικό σταθμό για τη μεταφορά στρατιωτικού υλικού και αρμάτων ή θωρακισμένων οχημάτων, τα οποία, προερχόμενα από το Αφγανιστάν, θα πλένονται και θα καθαρίζονται στην Κύπρο. Εκτιμάται ότι κατά το πλύσιμο ελευθερώνονται υπολείμματα απεμπλουτισμένου ουρανίου. Υπάρχουν επίσης ανησυχίες για επιπτώσεις από την πιθανή μεταφορά μικροβίων και παρασίτων σε φυτά και στο χώμα μέσω της σκόνης και της λάσπης που υπάρχουν στα θωρακισμένα και άλλα οχήματα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι αρμόδιες αρχές έχουν ζητήσει εκπόνηση περιβαλλοντικής μελέτης, ώστε το όλο θέμα να τύχει σωστής διαχείρισης, προκειμένου να μειωθούν στο ελάχιστο οι οποιεσδήποτε πιθανές παρενέργειες. Παρακαλώ τον αρμόδιο υπουργό να πληροφορήσει επίσης με ποιο τρόπο θα γίνεται η διαχείριση των υγρών αποβλήτων που θα προκύψουν από το πλύσιμο των διάφορων οχημάτων.»
