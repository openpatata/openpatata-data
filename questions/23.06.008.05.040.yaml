_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_040.htm
by:
- Παπαπολυβίου Ανδρέας
date: '2005-09-16'
heading: Ερώτηση με αρ. 23.06.008.05.040, ημερομηνίας 16 Σεπτεμβρίου 2005, του βουλευτή
  εκλογικής περιφέρειας Λευκωσίας κ. Ανδρέα Παπαπολυβίου
identifier: 23.06.008.05.040
text: |-
  «Η Βουλή των Αντιπροσώπων έχει πρόσφατα ψηφίσει τον περί Ρυθμίσεως Οδών και Οικοδομών (Προσωρινές Διατάξεις) Νόμο και έχει τροποποιήσει τον περί Πολεοδομίας και Χωροταξίας Νόμο με σκοπό τη ρύθμιση και νομιμοποίηση υφιστάμενων οικοδομών, διαμερισμάτων και οικοπέδων, ώστε να καλυφθούν κυρίως παρατυπίες για τις οποίες δεν ευθύνονται οι αγοραστές, οι οποίοι δεν μπορούν να εξασφαλίσουν τίτλους ιδιοκτησίας. Δικαίωμα υποβολής αίτησης για έκδοση κατά παρέκκλιση πολεοδομικής άδειας ή πιστοποιητικού συμπλήρωσης εργασιών/ειδικού πιστοποιητικού έγκρισης έχουν, εκτός από τον ιδιοκτήτη, και οι αγοραστές.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα πιο κάτω:

  1. Πόσες αιτήσεις για άδειες οικοδομής έχουν γίνει παγκύπρια από την ψήφιση του νόμου;

  2. Σε ποιο στάδιο βρίσκεται η εξέταση των αιτήσεων για την παραχώρηση αδειών οικοδομής και πιστοποιητικών συμπλήρωσης εργασιών/ειδικών πιστοποιητικών έγκρισης;

  3. Έχουν δοθεί οδηγίες για επίσπευση της εξέτασης των εν λόγω αιτήσεων, προκειμένου να ενθαρρυνθούν και άλλοι αγοραστές να υποβάλουν σχετική αίτηση;»
