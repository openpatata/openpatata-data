_id: 23.06.011.02.182_178
_position_on_page: 178
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-10-04'
heading: Ερώτηση με αρ. 23.06.011.02.182, ημερομηνίας 4 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.182
text: |-
  «Πληροφορούμαι ότι οι ξενοδοχειακές μονάδες στον Κάτω Πύργο Τηλλυρίας αντιμετώπισαν φέτος σοβαρό πρόβλημα όσον αφορά τη διαχείριση των υγρών αποβλήτων τους. Η καθημερινή άντληση των αποβλήτων από βοθροκαθαριστικό προκαλούσε θόρυβο και κακοσμία, που ενοχλούσαν τους επισκέπτες. Επίσης, το κόστος για τους ιδιοκτήτες των ξενοδοχείων ήταν υψηλό, αφού το βοθροκαθαριστικό έπρεπε να ταξιδεύει μέχρι την Πόλη Χρυσοχούς ή τον Αστρομερίτη, για να παραδώσει τα λύματα σε σταθμό διαχείρισης υγρών αποβλήτων. Το πρόβλημα προέκυψε εξαιτίας της καθυστέρησης στην υλοποίηση της προγραμματισμένης κατασκευής κεντρικού αποχετευτικού συστήματος στον Κάτω Πύργο λόγω της επελθούσης στο μεταξύ οικονομικής κρίσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα εξής:

  1. Παρακολουθείται η κατάσταση, ώστε να γίνεται ορθολογιστική διαχείριση των υγρών αποβλήτων από τις ξενοδοχειακές μονάδες στον Κάτω Πύργο, και υπάρχει η δυνατότητα οι επηρεαζόμενοι να τύχουν οικονομικής στήριξης, για να μειωθεί το βάρος από το υψηλό κόστος αποκομιδής των βοθρολυμάτων, μέχρι την κατασκευή του κεντρικού αποχετευτικού συστήματος;

  2. Διαθέτουν όλα τα ξενοδοχεία ή τα ενοικιαζόμενη διαμερίσματα στεγανές δεξαμενές λυμάτων; Ελέγχεται η στεγανότητά τους και η πραγματοποίηση τακτικής άντλησης των λυμάτων;

  3. Ελέγχεται ότι στη διαδρομή, ιδιαίτερα μέσω των κατεχομένων, δε γίνεται παράνομη εκκένωση των βοθροκαθαριστικών;

  4. Πότε θα γίνει το αποχετευτικό σύστημα της περιοχής;»
