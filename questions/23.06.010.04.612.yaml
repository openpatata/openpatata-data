answers: []
by:
- Περδίκης Γιώργος
date: '2015-06-03'
heading: Ερώτηση με αρ. 23.06.010.04.612, ημερομηνίας 3 Ιουνίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.612
text: |-
  «Έχω πληροφορηθεί ότι συγκεκριμένοι κανονισμοί που έθεσε το Υπουργείο Οικονομικών σε σχέση με τη χρηματοδότηση ερευνητικών προγραμμάτων του Ινστιτούτου Γεωργικών Ερευνών λειτουργούν ανασταλτικά ως προς την προσέλκυση ερευνητικών επενδύσεων. Συγκεκριμένα, σύμφωνα με τις πληροφορίες μου, τα κονδύλια από ευρωπαϊκά ερευνητικά προγράμματα κατατίθενται στο Πάγιο Ταμείο και διατίθενται στο ινστιτούτο μέσω του προϋπολογισμού. Η μέθοδος αυτή δημιουργεί σοβαρά προβλήματα, δεδομένων των δημοσιονομικών πλαισίων και των περικοπών σε δαπάνες. Ουσιαστικά, η απορρόφηση κονδυλίων συνεπάγεται συμπίεση του προϋπολογισμού τακτικών δαπανών. Δημιουργείται έτσι ένα στρατηγικό αντικίνητρο στην προσπάθεια προσέλκυσης ερευνητικών ευρωπαϊκών κονδυλίων για αυτονόητους λόγους.

  Υπάρχει εισήγηση για εισαγωγή πιο ευέλικτων τρόπων διαχείρισης των ευρωπαϊκών ερευνητικών κονδυλίων, ώστε αυτά να διατίθενται απευθείας στο ινστιτούτο ή μέσω ενός ειδικού ερευνητικού ταμείου.

  Παρακαλώ τον υπουργό να πληροφορήσει τη Βουλή των Αντιπροσώπων για τη θέση του επί της εισήγησης για αλλαγή στον τρόπο διάθεσης των ευρωπαϊκών ερευνητικών κονδυλίων.»
