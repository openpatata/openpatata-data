answer: http://www2.parliament.cy/parliamentgr/008_3g/23_06_010_04_125.htm
identifier: 23.06.010.04.125
question:
  by:
  - Φακοντής Αντρέας
  date: '2014-09-16'
  text: |
    «Σε πρόσφατη επίσκεψή μου στην κοινότητα Τρεμιθούσας της επαρχίας Πάφου μού τέθηκε το αίτημα από το κοινοτικό συμβούλιο για επίσπευση της προκήρυξης προσφορών από το Τμήμα Δημοσίων Έργων για ολοκλήρωση της κατασκευής της γέφυρας στη Βιομηχανική Ζώνη Τρεμιθούσας.

    Η γέφυρα παρέμεινε ημιτελής μετά τις διαφορές που προέκυψαν μεταξύ του Τμήματος Δημοσίων Έργων και του εργολάβου, καθώς και τη διακοπή του συμβολαίου.

    Η συμπλήρωση και ολοκλήρωση της κατασκευής της γέφυρας είναι ύψιστης σημασίας, διότι θα βοηθήσει σημαντικά τόσο τους βιοτέχνες, αλλά και τους κατοίκους της περιοχής.

    Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων πότε προγραμματίζεται η επαναπροκήρυξη των προσφορών και ποια τα χρονοδιαγράμματα ολοκλήρωσης της κατασκευής της γέφυρας στη Βιομηχανική Ζώνη Τρεμιθούσας.»
  title: Ερώτηση με αρ. 23.06.010.04.125, ημερομηνίας 16 Σεπτεμβρίου 2014, του βουλευτή εκλογικής περιφέρειας Πάφου κ. Αντρέα Φακοντή
