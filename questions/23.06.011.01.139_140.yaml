_id: 23.06.011.01.139_140
_position_on_page: 140
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: charalampidou-eirini
date: '2016-09-12'
heading: Ερώτηση με αρ. 23.06.011.01.139, ημερομηνίας 12 Σεπτεμβρίου 2016, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.011.01.139
text: |-
  «Σε σχέση με τις ερωτήσεις μας υπ’ αριθμόν 23.06.011.01.014 και 23.06.010.05.01.037 και των συνακόλουθων απαντήσεών σας ως του αρμόδιου υπουργού, ημερομηνίας 5 Σεπτεμβρίου 2016, παρακαλώ όπως δώσετε περαιτέρω διευκρινίσεις σε σχέση με τα πιο κάτω:

  1. Παρατηρούμε ότι έχουν σταλεί στην Αγία Σκέπη για απεξάρτηση έμποροι ναρκωτικών (και όχι απλοί χρήστες που έχουν καταδικαστεί για μικροπαραπτώματα με μικρές ποινές φυλάκισης, έμποροι), οι οποίοι είχαν καταδικαστεί σε πολυετή φυλάκιση. Συγκεκριμένα, οι καταδίκες τους αφορούσαν:

  α. εισαγωγή ελεγχόμενου φαρμάκου τάξεως Β1 με σκοπό την προμήθεια (ποινή φυλάκισης δέκα χρόνια),

  β. εισαγωγή κοκαΐνης με σκοπό την προμήθεια (ποινή φυλάκισης εφτά χρόνια),

  γ. εισαγωγή κοκαΐνης με σκοπό την προμήθεια (ποινή φυλάκισης έξι χρόνια),

  δ. παράνομη κατοχή ελεγχόμενου φαρμάκου τάξεως Α2 με σκοπό την προμήθεια (ποινή φυλάκισης δέκα χρόνια),

  ε. παράνομη κατοχή ελεγχόμενου φαρμάκου τάξεως Α με σκοπό την προμήθεια (ποινή φυλάκισης οκτώ χρόνια).

  Αυτό που προκαλεί έντονα ερωτήματα είναι ότι οι πιο πάνω έμποροι με το πρόγραμμα της Αγίας Σκέπης θα βρεθούν ελεύθεροι να κυκλοφορούν και πάλι στους δρόμους στους δεκαοκτώ μήνες. Σημειώνεται ότι αυτοί έχουν εκτίσει λιγότερο από δύο χρόνια της προβλεπόμενης ποινής τους και κάποιοι λιγότερο από ένα χρόνο. Στην απαντητική σας επιστολή αναφέρεται “όταν ολοκληρώσει με επιτυχία το πρόγραμμα απεξάρτησης και εκδοθεί πιστοποιητικό από το Διευθυντή της Θεραπευτικής Κοινότητας, το οποίο να παραδοθεί στο Γενικό Εισαγγελέα της Δημοκρατίας, έτσι ώστε ο κατάδικος να μην επανέλθει στις Φυλακές”.

  Να σημειωθεί ότι ο περί Θεραπείας Κατηγορούμενων και Καταδικασθέντων Χρηστών ή Ουσιοεξαρτημένων Νόμος του 2016 ρητώς αποκλείει από τις πρόνοιές του τους εμπόρους ναρκωτικών, οι οποίοι πλείστες φορές με τεκμηριωμένες επιστημονικές μελέτες είναι και χρήστες.

  2. Στις περιπτώσεις απεξάρτησης, στη βάση επιστημονικής τεκμηρίωσης, υπάρχει υποτροπή σε μεγάλο ποσοστό. Με ποιο μηχανισμό ελέγχει η Δημοκρατία ότι ο έμπορος, στον οποίο χαρίστηκαν εφτά ή οκτώ χρόνια ποινής, δε θα βρεθεί στους δρόμους, για να συνεχίσει το καταστροφικό του έργο, είτε λόγω υποτροπής είτε γιατί απλά έτσι το αποφάσισε λόγω χρηματικού κέρδους;

  3. Για αυτές τις περιπτώσεις γιατί δεν καταρτίστηκε πρόγραμμα εντός των Φυλακών, ούτως ώστε να μην απαιτείται αναστολή ποινής;

  4. Δεν αποτελεί κίνητρο για εμπόρους με πολυετείς ποινές φυλάκισης να ενταχθούν στο πρόγραμμα της Αγίας Σκέπης με μόνο στόχο τη γρήγορη αποφυλάκισή τους;

  5. Στο πλαίσιο ποιας νομοθεσίας υπάρχουν θεσμοθετημένες τέτοιες πρόνοιες, που να αποφυλακίζονται για οποιοδήποτε λόγο έμποροι ναρκωτικών που δεν ολοκλήρωσαν ούτε το μισό της επιβληθείσας σε αυτούς ποινής;

  6. Είναι προφανές ότι οι μηχανισμοί επιτήρησης και ελέγχου στο πρόγραμμα της Αγίας Σκέπης είναι ανεπαρκείς, όπως τις περιγράφετε, καθότι κατάδικος που διέκοψε το πρόγραμμα απεξάρτησης ακόμα καταζητείται και δεν έχετε καταφέρει να τον επαναφέρετε στις Κεντρικές Φυλακές, σύμφωνα με δική σας παραδοχή.

  1 Φάρμακα τάξης Β: κάνναβη, κωδεΐνη, αμφεταμίνη, μεταμφεταμίνη, ρητίνη κάνναβης

  2 Φάρμακα τάξης Α: κοκαΐνη, ηρωίνη, μορφίνη, όπιο, ecstasy, LSD, εθαδόνη.»
