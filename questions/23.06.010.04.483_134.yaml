_id: 23.06.010.04.483_134
_position_on_page: 134
_sources:
- http://www2.parliament.cy/parliamentgr/008_02/chronological/008_02_ID_2.htm
answers: []
by:
- mp_id: perdikis-giorgos
date: '2015-03-10'
heading: Ερώτηση με αρ. 23.06.010.04.483, ημερομηνίας 10 Μαρτίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.483
text: |-
  «Έχω παρατηρήσει ότι πολλοί Κύπριοι εξακολουθούν την εποχή της άνοιξης να εκδράμουν στους αγρούς και να συλλέγουν διάφορα είδη αγριόχορτων. Παρατήρησα όμως ότι σε κάποιες περιπτώσεις η δραστηριότητα αυτή λαμβάνει χώρα σε καλλιεργημένα χωράφια με διάφορα ψυχανθή και δημητριακά, τα οποία δυστυχώς οι γεωργοί ψεκάζουν με διάφορα ζιζανιοκτόνα και άλλα τοξικά χημικά σκευάσματα. Έχω παρατηρήσει επίσης ότι οι γεωργοί δεν είναι υποχρεωμένοι να τοποθετούν σήμανση στο φρεσκοψεκασμένο αγρό, με αποτέλεσμα να υπάρχει μεγάλος κίνδυνος τοξικές χημικές ουσίες να μπαίνουν στην τροφική αλυσίδα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν γίνει αναλύσεις για τα υπολείμματα τοξικών ουσιών σε εδώδιμα αγριόχορτα και, εάν το πρόβλημα είναι υπαρκτό, αν προτίθεται να προωθήσει νομοθεσία που να υποχρεώνει τους γεωργούς να σηματοδοτούν τους αγρούς στους οποίους έχει γίνει ψεκασμός.»
