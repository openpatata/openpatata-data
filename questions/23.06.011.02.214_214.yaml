_id: 23.06.011.02.214_214
_position_on_page: 214
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-10-11'
heading: Ερώτηση με αρ. 23.06.011.02.214, ημερομηνίας 11 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.214
text: |-
  «Από το συνοπτικό σημείωμα του Γραφείου Επιτρόπου Διοικήσεως και Προστασίας Ανθρωπίνων Δικαιωμάτων για τις εκθέσεις των μηνών Ιανουαρίου-Ιουνίου 2017 πληροφορήθηκα ότι έπειτα από παράπονο δύο Τουρκοκυπρίων κατά της Επαρχιακής Διοίκησης Αμμοχώστου αναφορικά με δυσμενή και διακριτική τους μεταχείριση κατά τη διαδικασίας έκδοσης πιστοποιητικού γέννησης των παιδιών τους η επίτροπος προχώρησε στην υποβολή των πιο κάτω εισηγήσεων:

  1. Τροποποίηση των προϋποθέσεων που τίθενται από την επαρχιακή διοίκηση στους Τουρκοκυπρίους που υποβάλλουν αίτηση, ώστε να ελαχιστοποιείται η ταλαιπωρία και η δυσμενής μεταχείριση που υπόκεινται σε σύγκριση με τους υπόλοιπους πολίτες της Κύπρου.

  2. Άμεσος τερματισμός της πρακτικής παραλαβής αιτήσεων χωρίς την έκδοση και παράδοση απόδειξης.

  3. Θεσμοθέτηση μιας ευέλικτης διαδικασίας υποβολής αιτήσεων, ακόμα και εκπρόθεσμων, χωρίς την επιβολή επιβαρυντικού τέλους, όταν υπάρχουν αντικειμενικοί λόγοι για την παρέλευση της προθεσμίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιες από τις πιο πάνω εισηγήσεις της Επιτρόπου Διοικήσεως έχουν υιοθετηθεί και ποιες πρόκειται να υιοθετηθούν με τη λήψη των απαραίτητων μέτρων.»
