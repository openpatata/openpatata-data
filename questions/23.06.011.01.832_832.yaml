_id: 23.06.011.01.832_832
_position_on_page: 832
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_832.htm
by:
- mp_id: perdikis-giorgos
date: '2017-05-08'
heading: Ερώτηση με αρ. 23.06.011.01.832, ημερομηνίας 8 Μαΐου 2017, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.011.01.832
text: |-
  «Από απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη, ημερομηνίας 11 Οκτωβρίου 2016, σε κοινοβουλευτική ερώτηση πληροφορήθηκα ότι στο πιο πρόσφατο βιογεωγραφικό σεμινάριο, που πραγματοποιήθηκε το Σεπτέμβριο του 2016 στη Μάλτα, η προστασία των χελώνων καρέτα-καρέτα και της πράσινης χελώνας (chelonia mydas) αξιολογήθηκε ως “μέτριας ανεπάρκειας” από την Ευρωπαϊκή Επιτροπή, κυρίως λόγω του ότι, πέρα από την υπάρχουσα προστασία στις παραλίες ωοτοκίας, πρέπει να εξεταστεί και η θαλάσσια περιοχή της Κύπρου και τυχόν σημαντικές θαλάσσιες περιοχές να ενταχθούν στο δίκτυο “Natura 2000”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει σχεδιασμός για ένταξη και άλλων θαλάσσιων περιοχών στο δίκτυο “Natura 2000” και αν έχει λάβει ή πρόκειται να λάβει οποιαδήποτε επιπρόσθετα μέτρα για την προστασία των θαλάσσιων χελώνων στη θαλάσσια περιοχή της Κύπρου.»
