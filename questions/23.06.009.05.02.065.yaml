_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_065.htm
by:
- Περδίκης Γιώργος
date: '2011-07-07'
heading: Ερώτηση με αρ. 23.06.009.05.02.065, ημερομηνίας 7 Ιουλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.065
text: |-
  «Έχω πληροφορηθεί ότι το Ευρωπαϊκό Κοινοβούλιο υιοθέτησε προτάσεις για αυστηρούς κανονισμούς σε σχέση με τη λειτουργία των σαρωτών σώματος στα αεροδρόμια της Ευρώπης. Υπάρχουν σοβαρές ανησυχίες όσον αφορά τον αντίκτυπο των σαρωτών σώματος στην ανθρώπινη υγεία. Η Επιτροπή Περιβάλλοντος, Δημόσιας Υγείας και Ασφάλειας των Τροφίμων του Ευρωπαϊκού Κοινοβουλίου ζήτησε τη διεξαγωγή έρευνας σχετικά με τον ενδεχόμενο αντίκτυπο αυτών των συσκευών στην υγεία των επιβατών και στα θεμελιώδη δικαιώματά τους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η έρευνα που ζήτησε το Ευρωπαϊκό Κοινοβούλιο να διεξαχθεί και ποια είναι τα πορίσματα της έρευνας αυτής. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν χρησιμοποιούνται στα κυπριακά αεροδρόμια σαρωτές σώματος ή αν σχεδιάζεται να χρησιμοποιηθούν.»
