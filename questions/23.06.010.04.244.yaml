answer: http://www2.parliament.cy/parliamentgr/008_3g/23_06_010_04_244.htm
identifier: 23.06.010.04.244
question:
  by:
  - Χαραλαμπίδου Ειρήνη
  date: '2014-11-07'
  text: |
    «Παρακαλείται ο αρμόδιος υπουργός όπως πληροφορήσει τη Βουλή των Αντιπροσώπων για τα ακόλουθα:

    1. Έχετε απαντήσει ως αρμόδιος υπουργός στην επιστολή της Κομισιόν του Φεβρουαρίου 2014 [C(2014)470] σε σχέση με τις κρατικές ενισχύσεις, η οποία απευθυνόταν στον Υπουργό Εξωτερικών της Κυπριακής Δημοκρατίας; Παρακαλώ να κατατεθεί η απάντηση από πλευράς κυβέρνησης στη συγκεκριμένη επιστολή, εάν έχετε απαντήσει. Εάν όχι, να μας εξηγήσετε γιατί τηρήθηκε σιγή ιχθύος.

    2. Γιατί η κυπριακή κυβέρνηση δεν ακολούθησε τις προβλεπόμενες από το νόμο διαδικασίες οι οποίες τηρούνται, όταν πωλούνται κρατικά περιουσιακά στοιχεία;

    3. Είναι η όχι παράνομο να προχωρά σε διαπραγμάτευση ένας εκ των μετόχων, στην προκειμένη περίπτωση η κυπριακή κυβέρνηση, και να διαπραγματεύεται την πώληση περιουσιακών στοιχείων των Κυπριακών Αερογραμμών χωρίς την εμπλοκή του διοικητικού συμβουλίου;

    4. Αρχικά είχαν επιλεγεί εννέα εταιρείες. Μπορείτε να μας εξηγήσετε γιατί δε δόθηκε η ευκαιρία και στις εννέα να προχωρήσουν σε δεσμευτικές προτάσεις, με αποτέλεσμα να υπάρχουν παράπονα και ενστάσεις ενώπιον της Ευρωπαϊκής Ένωσης;

    5. Υπήρξε αναφορά ότι δύο εταιρείες έχουν επιλεγεί στη βάση ποιοτικών κριτηρίων. Σύμφωνα με δημοσίευμα της εφημερίδας “Daily Mail”, η αεροπορική εταιρεία RYANAIR θεωρείται η δεύτερη χειρότερη στον κόσμο. Ποια είναι τα ποιοτικά κριτήρια, που κατά την άποψή μας είναι αόριστα; Αντιλαμβάνεστε ότι η ασφάλεια στις αερογραμμές είναι υψίστης σημασίας.»
  title: Ερώτηση με αρ. 23.06.010.04.244, ημερομηνίας 7 Νοεμβρίου 2014, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
