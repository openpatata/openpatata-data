answer: http://www2.parliament.cy/parliamentgr/008_3g/23_06_010_03_662.htm
identifier: 23.06.010.03.662
question:
  by:
  - Χαραλαμπίδου Ειρήνη
  date: '2014-05-20'
  text: |
    «Έχω ενημερωθεί ότι η Διευθύντρια της Αιματολογικής Κλινικής του Γενικού Νοσοκομείου Λευκωσίας έχει συνταγογραφήσει συγκεκριμένο φάρμακο (Ruxolitinib) σε ασθενή που πάσχει από μυελοΐνωση, η οποία εξελίχθηκε μετά από ιδιοπαθή θρομβοκυττάρωση, το οποίο όμως οι Φαρμακευτικές Υπηρεσίες αρνούνται να χορηγήσουν στον ασθενή.

    Ως εκ τούτου, παρακαλείται ο αρμόδιος υπουργός να πληροφορήσει τη Βουλή των Αντιπροσώπων για τα ακόλουθα:

    1. Τη συγκεκριμένη περίπτωση ασθενούς.

    2. Δεδομένου ότι δεν είναι η πρώτη φορά που παρατηρείται το φαινόμενο οι θεράποντες ιατροί να συνταγογραφούν συγκεκριμένα φάρμακα, τα οποία οι Φαρμακευτικές Υπηρεσίες είτε δε διαθέτουν είτε αρνούνται να χορηγήσουν λόγω κόστους, θα θέλαμε να μας πείτε πώς συμβαίνει να υπάρχει τόση ασυνεννοησία μεταξύ γιατρών και Φαρμακευτικών Υπηρεσιών. Αντιλαμβάνεστε ότι, πέραν του θέματος ουσίας, ο ασθενής επιβαρύνεται ψυχολογικά, αφού η χορήγηση του φαρμάκου που κρίνει ο κυβερνητικός γιατρός ως κατάλληλο τυγχάνει απόρριψης από τις Φαρμακευτικές Υπηρεσίες.»
  title: Ερώτηση με αρ. 23.06.010.03.662, ημερομηνίας 20 Μαΐου 2014, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
