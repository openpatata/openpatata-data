answers: []
by:
- Περδίκης Γιώργος
date: '2013-09-11'
heading: Ερώτηση με αρ. 23.06.010.03.126, ημερομηνίας 11 Σεπτεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.126
text: |-
  «Έχω πληροφορηθεί από κατοίκους της κοινότητας Αρμίνου ότι η κρατική χορηγία που δόθηκε στην κοινότητα Αρμίνου το 2012 και το 2013 έχει διατεθεί για την κατασκευή έργων σε ιδιωτική περιουσία. Συγκεκριμένα, σύμφωνα με την καταγγελία που έχω λάβει, η κρατική χορηγία του 2013 διατέθηκε για την κατασκευή τοίχου αντιστήριξης σε σπίτι μέλους του κοινοτικού συμβουλίου Αρμίνου, ο οποίος είναι κάτοικος Λεμεσού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύει η πιο πάνω καταγγελία και ποια μέτρα προτίθεται να λάβει για την ορθότερη διάθεση της κρατικής χορηγίας στην κοινότητα Αρμίνου.»
