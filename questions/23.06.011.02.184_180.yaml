_id: 23.06.011.02.184_180
_position_on_page: 180
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-10-04'
heading: Ερώτηση με αρ. 23.06.011.02.184, ημερομηνίας 4 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.184
text: |-
  « Από την απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη, ημερομηνίας 13 Απριλίου 2017, στην κοινοβουλευτική μου ερώτηση με αρ. 23.06.011.01.325, αναφορικά με το αλιευτικό καταφύγιο του Κάτω Πύργου, πληροφορήθηκα ότι το Τμήμα Αλιείας και Θαλάσσιων Ερευνών είχε αποταθεί τόσο στο Τμήμα Κτηματολογίου όσο και στη Νομική Υπηρεσία, ώστε να έχει τις απόψεις τους σχετικά με το ενδεχόμενο να παραχωρηθεί μέρος του χερσαίου χώρου του αλιευτικού καταφυγίου προς το κοινοτικό συμβούλιο για χρήση, περιλαμβανομένης και της κατασκευής του σταθμού της Λιμενικής και Ναυτικής Αστυνομίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει λάβει τις απόψεις του Τμήματος Κτηματολογίου και της Νομικής Υπηρεσίας για το υπό αναφορά θέμα. Επίσης παρακαλώ τον αρμόδιο υπουργό να πληροφορήσει το σώμα αν έγινε ή υπάρχει σχεδιασμός για δημιουργία γραφείου/φυλακίου της Λιμενικής και Ναυτικής Αστυνομίας στο αλιευτικό καταφύγιο Κάτω Πύργου.»
