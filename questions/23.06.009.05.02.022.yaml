_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_022.htm
by:
- Περδίκης Γιώργος
date: '2011-06-16'
heading: Ερώτηση με αρ. 23.06.009.05.02.022, ημερομηνίας 16 Ιουνίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.022
text: |-
  «Έχω πληροφορηθεί ότι οι αρμόδιες αρχές έχουν δεχθεί καταγγελίες για την πώληση της απαγορευμένης στην ευρωπαϊκή αγορά ουσίας “σιβουτραμίνη” σε συμπληρώματα διατροφής που χορηγούνται για αδυνάτισμα. Τα εν λόγω σκευάσματα πωλούνται σε ορισμένα κομμωτήρια και άλλα καταστήματα. Πρόκειται για το προϊόν “Li Da Daida hua Jiao NANG”, το οποίο έχει αποσυρθεί από την κυπριακή αγορά το 2008. Παρά τις τότε αποσύρσεις του προϊόντος, αρκετά τέτοια σκευάσματα εξακολούθησαν να κυκλοφορούν στην κυπριακή αγορά και να πωλούνται σε χώρους όπου δεν επιτρέπεται η πώληση τέτοιων προϊόντων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ελέγξει τις πληροφορίες που αφορούν την παράνομη πώληση προϊόντων που περιέχουν την ουσία “σιβουτραμίνη”. Παρακαλώ επίσης τον αρμόδιο υπουργό να πληροφορήσει αν σκοπεύει να ενημερώσει το κοινό μέσω των μέσων μαζικής ενημέρωσης και ενημερωτικών φυλλαδίων για την επικινδυνότητα των προϊόντων αυτών.»
