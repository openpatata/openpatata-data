_id: 23.06.008.01.015_15
_position_on_page: 15
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_015.htm
by:
- mp_id: perdikis-giorgos
date: '2001-09-14'
heading: Ερώτηση με αρ. 23.06.008.01.015 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 14 Σεπτεμβρίου 2001
identifier: 23.06.008.01.015
text: |-
  «Έχω πληροφορηθεί ότι οι κάτοικοι των χωριών Αγρός, Κάτω Μύλος και Άγιος Ιωάννης στην Πιτσιλιά υποφέρουν από τη δυσοσμία των λυμάτων των αποχετεύσεων των χωριών, τα οποία διοχετεύονται εδώ και μήνες στην κοίτη ενός μικρού παραποτάμου του Κούρρη.

  Παρά τις επανειλημμένες υποδείξεις προς τους αρμόδιους και τα συνεχή παράπονα των κατοίκων προς την επαρχιακή διοίκηση Λεμεσού φαίνεται πως το πρόβλημα δεν έχει λυθεί.

  Σε διαβήματά μου προς την επαρχιακή διοίκηση την Τρίτη 17 Ιουλίου 2001 μου δόθηκαν διαβεβαιώσεις για επίλυση του προβλήματος. Εντούτοις η κατάσταση παραμένει δραματική και υπάρχει κίνδυνος να καταστραφεί η χλωρίδα και η πανίδα της κοίτης. Κανένας δεν μπορεί να κινηθεί κατά μήκος του δρόμου λόγω της άσχημης μυρωδιάς. Αξίζει να αναφερθεί ότι ο παραπόταμος είναι προέκταση του Κούρρη, που καταλήγει στο μεγάλο φράγμα του νότιου αγωγού, ο οποίος υδροδοτεί πολλές πόλεις και χωριά της Κύπρου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που προτίθεται να λάβει σχετικά με την πιο πάνω αναφερόμενη περίπτωση.»
