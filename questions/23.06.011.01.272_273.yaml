_id: 23.06.011.01.272_273
_position_on_page: 273
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: erotokritou-christiana
date: '2016-10-27'
heading: Ερώτηση με αρ. 23.06.011.01.272, ημερομηνίας 27 Οκτωβρίου 2016, της βουλευτού
  εκλογικής περιφέρειας Λευκωσίας κ. Χριστιάνας Ερωτοκρίτου
identifier: 23.06.011.01.272
text: |-
  «Έχει περιέλθει στην αντίληψή μου ότι παρατηρείται δυσλειτουργία της Πολυθεματικής Συντονιστικής Ομάδας κατά της Εμπορίας Προσώπων (ΠΣΟ), η οποία έχει εγκαθιδρυθεί και πρέπει να λειτουργεί σύμφωνα με τον περί της Καταπολέμησης της Εμπορίας και της Εκμετάλλευσης Προσώπων και της Προστασίας των Θυμάτων Νόμο του 2007 [Ν. 87(Ι)/2007].

  Ειδικότερα, ενώ η εν λόγω ομάδα αποτελούνταν βάσει των προνοιών του νόμου από έντεκα υπουργεία και τέσσερις μη κυβερνητικές οργανώσεις (ΜΚΟ), έχουν σημειωθεί τρεις αποχωρήσεις ΜΚΟ, οι οποίες συνοδεύτηκαν από ποικίλες αντιδράσεις.

  Ως εκ των πιο πάνω, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  1. Για ποιους λόγους αποχώρησαν οι ΜΚΟ και τι μέτρα λήφθηκαν, αν λήφθηκαν, διά να αποκατασταθεί η τάξη, ώστε να επανέλθουν και να επαναλειτουργήσει σωστά η ΠΣΟ;

  2. Γιατί προεδρεύει της ομάδας ως εθνικός συντονιστής ο Υπουργός Εσωτερικών και όχι ο Υπουργός Δικαιοσύνης και Δημοσίας Τάξεως, αφ’ ης στιγμής οι σκοποί της σχετικής νομοθεσίας άπτονται ζητήματα που αφορούν ξεκάθαρα την πρόληψη και καταπολέμηση σοβαρών αδικημάτων;

  3. Προτίθεται το αρμόδιο, στην παρούσα φάση, υπουργείο να εξετάσει τη μεταφορά των αρμοδιοτήτων του εθνικού συντονιστή από τον Υπουργό Εσωτερικών στον Υπουργό Δικαιοσύνης και Δημοσίας Τάξεως;»
