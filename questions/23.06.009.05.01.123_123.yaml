_id: 23.06.009.05.01.123_123
_position_on_page: 123
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.123.htm
by:
- mp_id: chatzigiannis-kyriakos
date: '2010-08-26'
heading: Ερώτηση με αρ. 23.06.009.05.01.123, ημερομηνίας 26 Αυγούστου 2010, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.05.01.123
text: |-
  «Η πολυκατοικία στην οδό Δωδεκανήσου 13 στον Κυβερνητικό Οικισμό Αγίου Ελευθερίου στα Λατσιά, ως επίσης σειρά άλλων πολυκατοικιών στον ίδιο οικισμό βρίσκονται σε ιδιαίτερα τραγική κατάσταση από πλευράς στατικής επάρκειας του κτιρίου. Παράλληλα, στην ίδια πολυκατοικία τα αποχετευτικά συστήματα είναι προβληματικά, με αποτέλεσμα τα υγρά απόβλητα από αποχωρητήρια των πάνω διαμερισμάτων να εισχωρούν στα κάτω διαμερίσματα. Παρ’ όλο που το πρόβλημα αυτό έχει κατ’ επανάληψη αναφερθεί στις αρμόδιες αρχές, μέχρι σήμερα δεν έχει παρθεί κανένα μέτρο, ενώ, απ’ ό,τι μας έχουν ενημερώσει, το υπουργείο έχει περικόψει κάθε πόρο που σκοπό έχει τις επιδιορθώσεις σε κυβερνητικούς προσφυγικούς οικισμούς.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με το εν λόγω πρόβλημα, που θέτει σε κίνδυνο την υγεία και ασφάλεια των ενοίκων, καθώς και κατά πόσο το προβλεπόμενο κονδύλι των επιδιορθώσεων έχει χρησιμοποιηθεί και, αν όχι, πότε προτίθεται να το χρησιμοποιήσει.»
