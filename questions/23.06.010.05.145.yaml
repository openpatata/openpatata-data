answers: []
by:
- Περδίκης Γιώργος
date: '2015-09-18'
heading: Ερώτηση με αρ. 23.06.010.05.145, ημερομηνίας 18 Σεπτεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.145
text: |-
  «Τη Δευτέρα 7 Σεπτεμβρίου 2015 ένα σύννεφο σκόνης κάλυψε ολόκληρη την Κύπρο. Το φαινόμενο της σκόνης διήρκεσε πέντε μέρες και προκάλεσε σειρά σοβαρών προβλημάτων. Κατά τη διάρκεια των ημερών αυτών έχω δεχθεί καταγγελίες ότι δεν παρασχέθηκαν στους εργαζομένους σε ανοιχτούς χώρους τα στοιχειώδη για την προσωπική τους προστασία, όπως μάσκα και γυαλιά, ώστε να προστατευτούν από το φαινόμενο της σκόνης. Φαίνεται να υπάρχει νομοθετικό κενό στην έκδοση διατάγματος για διακοπή της όποιας εργασίας σε εξωτερικό χώρο από το Υπουργείο Πρόνοιας, Εργασίας και Κοινωνικών Ασφαλίσεων, αφού δεν υπάρχει καμία πρόνοια για τα υψηλά επίπεδα σκόνης. Φαίνεται να υπάρχει πρόνοια μόνο για τις συνθήκες καύσωνα.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν προτίθεται να προχωρήσει με την κατάθεση νομοσχεδίου, έτσι ώστε να καλυφθεί το νομοθετικό κενό που υπάρχει όσον αφορά τη λήψη έκτακτων μέτρων σε περιπτώσεις περιστατικών ατμοσφαιρικής ρύπανσης (σκόνη, όζον κ.ο.κ.).»
