_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1349.htm
by:
- Περδίκης Γιώργος
date: '2010-07-02'
heading: Ερώτηση με αρ. 23.06.009.04.1349, ημερομηνίας 2 Ιουλίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1349
text: |-
  «Έχω πληροφορηθεί ότι ο Κυπριακός Οργανισμός Αγροτικών Πληρωμών δίνει επιδοτήσεις για την προώθηση προϊόντων στην εσωτερική αγορά και στις τρίτες χώρες. Συγκεκριμένα, οι αγροτικοί οργανισμοί συνάπτουν συμβάσεις, μεταξύ άλλων, και για την υλοποίηση προγραμμάτων προώθησης “προϊόντων καλαθιού”. Στα προγράμματα “προϊόντων καλαθιού” προσφέρονται προϊόντα αγροτικής παραγωγής (ελαιόλαδο, ελιές, κρασί, κουμανταρία, σταφίδα και χαλλούμι) μέσα σε καλάθι, για να δοκιμαστούν από τους καταναλωτές σε τρίτες χώρες.

  Στα πλαίσια αυτά έχει χορηγηθεί στον Παναγροτικό Σύνδεσμο Κύπρου το ποσό των €194.010,58 για προγράμματα που αφορούν την προώθηση γεωργικών προϊόντων στην εσωτερική αγορά και το ποσό των €252.994 για την προώθηση γεωργικών προϊόντων σε τρίτες χώρες κατά το έτος 2009.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα αποτελέσματα της προσπάθειας αυτής του Παναγροτικού Συνδέσμου Κύπρου και κατά πόσο με το πρόγραμμα αυτό που εφάρμοσε σύνδεσμος παρατηρείται αύξηση της πώλησης των κυπριακών προϊόντων τόσο στην εσωτερική αγορά όσο και στις χώρες όπου αυτό εφαρμόζεται.»
