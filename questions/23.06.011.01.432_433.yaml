_id: 23.06.011.01.432_433
_position_on_page: 433
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-01-20'
heading: Ερώτηση με αρ. 23.06.011.01.432, ημερομηνίας 20 Ιανουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.432
text: |-
  «Έχω πληροφορηθεί ότι τριάντα οκτώ από τα σαράντα πέντε οχήματα του Τμήματος Δασών, τα οποία είναι ηλικίας δεκαπέντε έως είκοσι επτά ετών, είναι αναξιόπιστα και εγκυμονούν κινδύνους για το προσωπικό που τα χειρίζεται. Επίσης, αναξιόπιστες θεωρούνται και οι δώδεκα μπουλντόζες ηλικίας δεκαπέντε μέχρι σαράντα ετών, καθώς και δύο φορτηγά, τα οποία έχουν ηλικία πέραν των είκοσι ετών. Στην έκθεση της Ανεξάρτητης Επιτροπής Εμπειρογνωμόνων, που διορίστηκε από τον Πρόεδρο της Δημοκρατίας για την πρόσφατη πυρκαγιά στη Σολέα, περιλαμβάνεται εισήγηση για αγορά τριών νέων μπουλντόζων, μιας για κάθε δασική περιφέρεια. Επιπρόσθετα, προτείνεται η σταδιακή αντικατάσταση ενενήντα πέντε οχημάτων μεταφοράς προσωπικού από τα υφιστάμενα διακόσια, καθώς και η αγορά δύο νέων φορτηγών οχημάτων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια είναι η θέση του επί των πιο πάνω εισηγήσεων.»
