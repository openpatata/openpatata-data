answers:
- http://www2.parliament.cy/parliamentgr/008-3f/23_06_010_01.166.htm
by:
- Περδίκης Γιώργος
date: '2011-09-29'
heading: Ερώτηση με αρ. 23.06.010.01.166, ημερομηνίας 29 Σεπτεμβρίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.166
text: |-
  «Σύμφωνα με στοιχεία που διαθέτω, η εφαρμογή του περί Δασών Νόμου σε ό,τι αφορά το άρθρο (12), το οποίο σχετίζεται με την παράνομη υλοτομία ή κλάδεμα ή ζημιές σε δέντρα, που περιλαμβάνονται σε σχετικό παράρτημα του νόμου, βρίσκεται ακόμα σε αρχικά στάδια. Δε φαίνεται να έχει γίνει ακόμα αντιληπτό από την κοινωνία, ακόμα και από τις δημόσιες αρχές (τοπική αυτοδιοίκηση, δημόσιες υπηρεσίες, ημικρατικοί οργανισμοί κ.λπ.) ότι οι εργασίες που επηρεάζουν δέντρα ή η εκκοπή δέντρων σε κάποιες περιπτώσεις απαιτούν σχετική άδεια από το διευθυντή του Τμήματος Δασών.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τις ενέργειες του Τμήματος Δασών προς ενημέρωση του κοινού και των εμπλεκομένων σε σχέση με τις πρόνοιες του σχετικού άρθρου του νόμου και να καταθέσει στη Βουλή των Αντιπροσώπων σχετικό κατάλογο με τις καταγγελίες, τα αδικήματα και τις ποινές που αφορούν εκκοπές ή ζημιές σε δέντρα κατά την περίοδο 2009-2011.»
