answer: http://www2.parliament.cy/parliamentgr/008_3g/23_06_010_03_025.htm
identifier: 23.06.010.03.025
question:
  by:
  - Περδίκης Γιώργος
  date: '2013-07-18'
  text: |
    «Έχω πληροφορηθεί από επιστολή της Γενικής Ελέγκτριας της Δημοκρατίας προς τους Υπουργούς Οικονομικών και Συγκοινωνιών και Έργων, ημερομηνίας 4 Απριλίου 2013, αναφορικά με το πρόβλημα στελέχωσης που αντιμετωπίζει η Ελεγκτική Υπηρεσία κυρίως μετά και το διορισμό δύο ανώτερων λειτουργών της Ελεγκτικής Υπηρεσίας στην Επιτροπή Ελέγχου του Ευρωπαϊκού Οργανισμού για την Ασφάλεια της Αεροναυτιλίας. Σύμφωνα με την επιστολή της Γενικής Ελέγκτριας, η υπηρεσία των δύο λειτουργών στην εν λόγω επιτροπή θα τερματιζόταν, αν δεν εξευρίσκονταν λύσεις ενίσχυσης της Ελεγκτικής Υπηρεσίας. Η Γενική Ελέγκτρια είχε εισηγηθεί όπως, σε περίπτωση που το πρόβλημα στελέχωσης της Ελεγκτικής Υπηρεσίας δεν αντιμετωπιζόταν, υποδεικνύονταν υποψηφιότητες από άλλες υπηρεσίες του κράτους, για να αναλάβουν καθήκοντα από την 1η Ιουλίου 2013.

    Παρακαλώ τους αρμόδιους υπουργούς να πληροφορήσουν τη Βουλή των Αντιπροσώπων αν έχουν υλοποιήσει την πιο πάνω εισήγηση της Γενικής Ελέγκτριας και αν έχουν ορίσει εκπροσώπους και ποιους στην Επιτροπή Ελέγχου του Ευρωπαϊκού Οργανισμού για την Ασφάλεια της Αεροναυτιλίας.»
  title: Ερώτηση με αρ. 23.06.010.03.025, ημερομηνίας 18 Ιουλίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
