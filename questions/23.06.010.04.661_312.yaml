_position_on_page: 312
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_661.htm
by:
- Περδίκης Γιώργος
date: '2015-07-02'
heading: Ερώτηση με αρ. 23.06.010.04.661, ημερομηνίας 2 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.661
text: |-
  «Σύμφωνα με επιστολή που απέστειλε ο Σύνδεσμος Αναγνωρισμένων Ιδιωτικών Σχολών Τριτοβάθμιας Εκπαίδευσης Κύπρου προς το γενικό διευθυντή του Υπουργείου Εσωτερικών, ημερομηνίας 5 Ιουλίου 2015, το Τμήμα Αρχείου Πληθυσμού και Μετανάστευσης ζητεί μεταξύ άλλων αναλυτική κατάσταση τραπεζικού λογαριασμού για τη χορήγηση σε φοιτητή άδειας εισόδου στην Κυπριακή Δημοκρατία. Με βάση τον περί Αλλοδαπών και Μεταναστεύσεως Νόμο, όπως επισημαίνεται στην εν λόγω επιστολή, για τη χορήγηση άδειας εισόδου απαιτείται επικυρωμένο αντίγραφο βεβαίωσης από τραπεζικό ίδρυμα της χώρας του φοιτητή ότι έχει την οικονομική δυνατότητα να καλύψει τα έξοδα διαβίωσης των σπουδών του και δεν απαιτείται αναλυτική κατάσταση του τραπεζικού του λογαριασμού. Σύμφωνα με την επιστολή, το Τμήμα Αρχείου Πληθυσμού και Μετανάστευσης βασίζεται παράνομα σε αυτή την αναλυτική κατάσταση και απορρίπτει άδειες εισόδου αλλοδαπών φοιτητών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να δώσει οδηγίες στο Τμήμα Αρχείου Πληθυσμού και Μετανάστευσης, έτσι ώστε να εφαρμόζει τη σχετική πρόνοια του περί Αλλοδαπών και Μεταναστεύσεως Νόμου.»
