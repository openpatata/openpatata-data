answers:
- http://www2.parliament.cy/parliamentgr/008-3f/23_06_010_02.153-224-538-613.htm
identifier: 23.06.010.02.538
question:
  by:
  - Χαραλαμπίδου Ειρήνη
  date: '2013-04-19'
  text: |-
    «Σύμφωνα με την τοποθέτηση του Διοικητή της Κεντρικής Τράπεζας της Κύπρου κατά τη συνεδρία της Κοινοβουλευτικής Επιτροπής Οικονομικών και Προϋπολογισμού, ημερομηνίας 8 Απριλίου 2013, στην παρουσία και του Υπουργού Οικονομικών, κατέστη σαφές ότι η συμφωνία πώλησης των υποκαταστημάτων των κυπριακών τραπεζών στην Τράπεζα Πειραιώς ήταν αποτέλεσμα πολιτικής απόφασης.

    Παρακαλείται ο αρμόδιος υπουργός όπως μας απαντήσει στα ακόλουθα ερωτήματα:

    1. Η οικογένεια του προέδρου της Τράπεζας Πειραιώς, εμφανίζεται μέσω εταιρειών ειδικού σκοπού (Shent Enterprises, Benidver Enterprises, KAEO Enterprises) να έχει λάβει από τη Λαϊκή Τράπεζα το συνολικό ποσό των €113.513.219 περίπου για επενδυτικούς σκοπούς μέσω λογαριασμών στη Marfin Εγνατία Τράπεζα (MEB) με μορφή overdraft. Οι εξασφαλίσεις του ως άνω ποσού ήταν λόγω πτώσης των μετοχών της Τράπεζας Πειραιώς πολύ χαμηλότερες από τα ποσά που παραχωρήθηκαν (€45.316.894). Παρακαλούμε όπως μας ενημερώσετε για τη ζημιά που προέκυψε από το διαγνωστικό έλεγχο της PIMCO σε σχέση με τα πιο πάνω επενδυτικά δάνεια των εταιρειών της οικογένειας του προέδρου της τράπεζας.

    2. Περαιτέρω, αν όντως, βάσει του δυσμενούς (adverse) σεναρίου της PIMCO, καταγράφηκαν ζημιές που αφορούσαν και τα επενδυτικά δάνεια της οικογένειας του προέδρου της τράπεζας, να μας ενημερώσετε αν το θεωρείτε δίκαιο και εύλογο οι Κύπριοι ανεξασφάλιστοι καταθέτες να έχουν υποστεί ζημιές για τα δάνεια του προέδρου της τράπεζας, προκειμένου να μεταφερθούν αυτά τα δάνεια στις χαμηλότερες αξίες στην Τράπεζα Πειραιώς.

    3. Τέλος, αν στη σχετική σύμβαση με την Τράπεζα Πειραιώς μεριμνήσατε, έτσι ώστε το όφελος από την ανάκτηση δανείων τύπου της οικογένειας του προέδρου της τράπεζας να επιστραφεί στους ανεξασφάλιστους καταθέτες της Λαϊκής Τράπεζας.»
  title: Ερώτηση με αρ. 23.06.010.02.538, ημερομηνίας 19 Απριλίου 2013, της βουλευτού
    εκλογικής περιφέρειας Λευκωσίας κ. Ειρήνης Χαραλαμπίδου
