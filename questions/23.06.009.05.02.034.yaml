_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_034.htm
by:
- Περδίκης Γιώργος
date: '2011-06-24'
heading: Ερώτηση με αρ. 23.06.009.05.02.034, ημερομηνίας 24 Ιουνίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.034
text: |-
  «Έχω πληροφορηθεί ότι η οικονομική ενίσχυση του Παγκύπριου Συνδέσμου Καρκινοπαθών και Φίλων, για να μπορεί να προσφέρει όλες τις υπηρεσίες και προγράμματα, στηρίζεται σε έσοδα από εισφορές, χορηγίες, δωρεές, εισφορές “εις μνήμη”, καθώς και στο λαχείο, στην Εκστρατεία Διαφώτισης και Οικονομικής Ενίσχυσης του Συνδέσμου “Μαζί στη Ζωή” και στα έσοδα των εκδηλώσεων. Το κόστος των υπηρεσιών του συνδέσμου, σύμφωνα με τις ελεγχόμενες οικονομικές εκθέσεις του, ανήλθε σε €2 εκατομ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους καθυστερεί να δοθεί η κρατική χορηγία στον Παγκύπριο Σύνδεσμο Καρκινοπαθών και Φίλων. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν σκοπεύει να αυξήσει το ποσό της κρατικής χορηγίας, ώστε να μπορούν να καλύπτονται πλήρως τουλάχιστον τα λειτουργικά έξοδα του προγράμματος “Κατ’ Οίκον Νοσηλευτική Φροντίδα”.»
