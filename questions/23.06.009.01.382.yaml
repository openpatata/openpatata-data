answers:
- http://www2.parliament.cy/parliamentgr/008_03c/23_06_009_01_382.htm
by:
- Παπαδοπούλου Αντιγόνη
date: '2007-05-08'
heading: Ερώτηση με αρ. 23.06.009.01.382, ημερομηνίας 8 Μαΐου 2007, της βουλευτού
  εκλογικής περιφέρειας Λευκωσίας κ. Αντιγόνης Παπαδοπούλου
identifier: 23.06.009.01.382
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για την πορεία σχεδιασμού και έναρξης των κατασκευαστικών έργων του δρόμου Ανάγυιας-Παλαιχωρίου, καθώς και τους λόγους καθυστέρησης.

  Σημειωτέον πως το αρμόδιο Υπουργείο Εσωτερικών, απαντώντας σε ερώτηση που υπέβαλα προ τριετίας, ανέφερε στις 16 Φεβρουαρίου 2004 τα ακόλουθα:

  “Το έργο δεν περιλαμβάνεται στον προϋπολογισμό του έτους 2004. Θα προταθεί για συμπερίληψη στον προϋπολογισμό του έτους 2005.

  Το Τμήμα Πολεοδομίας και Οικήσεως έχει συμπληρώσει την ετοιμασία του ρυθμιστικού σχεδίου για τη βελτίωση του δρόμου, με βάση το σχέδιο αποτύπωσης της υφιστάμενης κατάστασης, που ετοιμάστηκε από το Τμήμα Δημοσίων Έργων. Το σχέδιο θα σταλεί εντός των ημερών στο κοινοτικό συμβούλιο Ανάγυιας για απόψεις. Στη συνέχεια θα αποσταλεί στην Τεχνική Επιτροπή του Κεντρικού Φορέα για Επίλυση Κυκλοφοριακών Προβλημάτων για έγκριση και, αφού εγκριθεί, θα αποσταλεί στο Τμήμα Δημοσίων Έργων για προώθηση της μελέτης των κατασκευαστικών σχεδίων.”.»
