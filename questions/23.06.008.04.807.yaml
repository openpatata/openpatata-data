answers:
- http://www2.parliament.cy/parliamentgr/008_03b/23_06_008_04_807.htm
identifier: 23.06.008.04.807
question:
  by:
  - Περδίκης Γιώργος
  date: '2005-04-14'
  text: |-
    «Έχω πληροφορηθεί ότι προωθούνται νέες ρυθμίσεις από την κυβέρνηση της Ελλάδας που αφορούν το εξεταστικό σύστημα για εισαγωγή μαθητών στα ελληνικά ανώτατα εκπαιδευτικά ιδρύματα. Σύμφωνα με τις πληροφορίες μου, οι ρυθμίσεις αυτές καθορίζουν ότι δικαίωμα εισαγωγής στα ΕΑΕΙ και ΤΕΙ έχουν οι μαθητές που και οι δύο γονείς τους έχουν μόνο κυπριακή υπηκοότητα. Είναι αυτονόητο πως οι οποιεσδήποτε αλλαγές σε ένα τόσο σημαντικό θέμα, που αφορά τη μόρφωση και το μέλλον των παιδιών, πρέπει να είναι προϊόν διαλόγου με όλους τους ενδιαφερομένους. Πιστεύω ότι δεν επιτρέπεται σε αυτά τα θέματα ο αιφνιδιασμός.

    Εξ όσων πληροφορούμαι, πολλοί Κύπριοι μαθητές της Β΄ λυκείου που διαμένουν στην Ελλάδα και προετοιμάζονται ήδη για τις εισαγωγικές εξετάσεις μέσω Κύπρου αποκλείονται από αυτές χωρίς προειδοποίηση, δυο περίπου μήνες πριν από τη λήξη της σχολικής χρονιάς.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων ποια μέτρα λαμβάνονται για αντιμετώπιση του αναφερόμενου πιο πάνω προβλήματος.»
  title: Ερώτηση με αρ. 23.06.008.04.807, ημερομηνίας 14 Απριλίου 2005, του βουλευτή
    εκλογικής περιφέρειας Λευκωσίας κ. Γιώργου Περδίκη
