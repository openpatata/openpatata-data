_position_on_page: 683
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1350.htm
by:
- Περδίκης Γιώργος
date: '2010-07-02'
heading: Ερώτηση με αρ. 23.06.009.04.1350, ημερομηνίας 2 Ιουλίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1350
text: |-
  «Έχω πληροφορηθεί ότι στην παραλία Αγίου Ερμογένη στο Κούριο εντοπίστηκαν μεγάλες ποσότητες ανθρώπινων περιττωμάτων στη θάλασσα και στην παραλία σε έκταση που ξεπερνά το ένα χιλιόμετρο. Υπήρξε παράλληλα καταγγελία για εμφάνιση εξανθημάτων στο δέρμα μικρών παιδιών. Η συγκεκριμένη παραλία είναι εντός των κυρίαρχων βρετανικών βάσεων. Το φαινόμενο παρατηρήθηκε και πέρσι στην ίδια έκταση. Αποδεικνύεται ότι η βρετανική κυβέρνηση και οι αρχές των βρετανικών βάσεων σε διάστημα ενός έτους δεν έχουν προβεί στις κατάλληλες ενέργειες, ώστε να σταματήσει το φαινόμενο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν γίνει οποιαδήποτε διπλωματικά διαβήματα, ώστε η βρετανική κυβέρνηση να διατάξει τις αρχές των βάσεων να λάβουν τα κατάλληλα μέτρα, με σκοπό να σταματήσει αυτό το φαινόμενο και η επανάληψή του, καθώς και αν έχει εντοπισθεί η πηγή του προβλήματος.»
