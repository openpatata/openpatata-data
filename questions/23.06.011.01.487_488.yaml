_id: 23.06.011.01.487_488
_position_on_page: 488
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_487.htm
by:
- mp_id: perdikis-giorgos
date: '2017-02-01'
heading: Ερώτηση με αρ. 23.06.011.01.487, ημερομηνίας 1ης Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.487
text: |-
  «Τα συχνά περιστατικά βίας κατά των ζώων δημιουργούν σοβαρούς προβληματισμούς και συζητήσεις σε σχέση με το πολιτιστικό επίπεδο και την κουλτούρα των Κυπρίων έναντι των ζώων. Είναι γνωστό το ρηθέν από το Μαχάτμα Γκάντι “ο πολιτισμός ενός λαού κρίνεται από τον τρόπο που συμπεριφέρεται έναντι των ζώων”. Είναι επίσης γνωστό ότι εργαλείο πολιτιστικής καλλιέργειας είναι η παιδεία. Υπάρχει η άποψη ότι πρότυπα πολιτισμού δημιουργεί το εκπαιδευτικό σύστημα. Το ερώτημα που τίθεται είναι αν στο κυπριακό εκπαιδευτικό σύστημα περιλαμβάνονται συστηματοποιημένα και συνεκτικά προγράμματα ανάπτυξης της φιλοζωικής συνείδησης και καλλιέργειας κουλτούρας φιλικής στάσης έναντι των ζώων. Εμβληματικού χαρακτήρα είναι και η εισήγηση της καθιέρωσης της 4ης Οκτωβρίου, παγκόσμιας ημέρας για την προστασία των ζώων, ως σχολικής εορτής, κατά την οποία με εργασίες και δράσεις θα καλλιεργείται η ευαισθησία για τα θέματα που αφορούν τα δικαιώματα των ζώων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχουν τέτοιας μορφής προγράμματα σε όλες τις βαθμίδες της δημόσιας εκπαίδευσης, ποιος φορέας είναι υπεύθυνος για αυτά, αν υπάρχει συνεργασία με τις φιλοζωικές οργανώσεις και το Γραφείο Επιτρόπου Περιβάλλοντος και αν μπορεί η 4η Οκτωβρίου να καθιερωθεί ως ημέρα σχολικών δράσεων για τα δικαιώματα των ζώων.»
