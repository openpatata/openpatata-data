_id: 23.06.011.01.713_713
_position_on_page: 713
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: charalampidou-eirini
date: '2017-03-27'
heading: Ερώτηση με αρ. 23.06.011.01.713, ημερομηνίας 27 Μαρτίου 2017, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.011.01.713
text: |-
  «Παρακαλείται ο αρμόδιος υπουργός να μας ενημερώσει για τα ακόλουθα:

  1. Σε σχέση με την απαντητική επιστολή του Υπουργού Δικαιοσύνης και Δημοσίας Τάξεως με αρ. φακ. 12.14.2.24, ημερομηνίας 28 Φεβρουαρίου, στις ερωτήσεις μας με αρ. 23.06.011.01.194 και 23.06.011.01.249, σύμφωνα με την οποία η υπόθεση του δεσμοφύλακα Γ.Μ. διερευνάται από την αστυνομία, τίθενται τα εξής ερωτήματα:

  (α) Πώς διερευνάται από τη στιγμή που ο συγκεκριμένος κατάδικος εστάλη στις 6 Δεκεμβρίου 2016 στην Ελλάδα, χωρίς να γνωρίζουμε υπό ποιες συνθήκες; Κρατείται σε Φυλακές στην Ελλάδα ή απολύθηκε;

  (β) Πώς επέτρεψε ο Αξιωματικός Ασφαλείας τη μετάβαση για εκκλησιασμό έντεκα κρατουμένων υψηλής επικινδυνότητας, αφού κρατούνταν στην Πτέρυγα 9 από ένα και μόνο δεσμοφύλακα, αυτόν ο οποίος έχει χτυπηθεί και ταλαιπωρείται από τον τραυματισμό του μέχρι σήμερα;

  (γ) Ποιες ευθύνες ανέλαβε η Κυπριακή Δημοκρατία, για να καλύψει τα ιατρικά έξοδα, αφού, όπως διαφαίνεται μέσα από ιατρικές εκθέσεις, υπάρχει σοβαρή βλάβη στο πρόσωπο, η οποία, για να διορθωθεί, χρήζει πολλαπλών επεμβάσεων που προϋποθέτουν κόστος περίπου €30 000 και η Δημοκρατία αρνείται να τις καταβάλει;

  2. Πόσες επιθέσεις έγιναν εντός των Φυλακών εναντίον δεσμοφυλάκων τον τελευταίο χρόνο;

  3. Σύμφωνα με καταγγελίες που έχουμε δεχθεί, ο δεσμοφύλακα Μ.Ο. χτυπήθηκε στο κεφάλι και χρειάστηκε συρραφή κατά τη διάρκεια του επισκεπτηρίου, ο δεσμοφύλακας Σ. έπαθε ηλεκτροπληξία από εκτεθειμένα καλώδια, ο δεσμοφύλακας Κ.Σ. χτυπήθηκε στο γόνατο από κρατούμενο με σκουπόξυλο προκαλώντας του σοβαρή ζημιά, ο δεσμοφύλακας Α. τραυματίστηκε στον ώμο μετά από επίθεση κρατουμένου, η δεσμοφύλακας Ε. υπέστη εξάρθρωση ωμοπλάτης. Συνοψίζονται σε έξι περιστατικά τους τελευταίους έξι μήνες. Έχουν καταγγελθεί τα συγκεκριμένα περιστατικά στο Τμήμα Επιθεώρησης Εργασίας ως εργατικά ατυχήματα; Κατά πόσο τους έχουν καταβληθεί οποιεσδήποτε αποζημιώσεις;

  4. Δεν έχει απασχολήσει τον Αξιωματικό Ασφάλειας των Φυλακών το γιατί έχουν καταντήσει οι δεσμοφύλακες “σάκος του μποξ” των κρατουμένων;»
