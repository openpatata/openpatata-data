_id: 23.06.010.02.578_578
_position_on_page: 578
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.578.htm
by:
- Περδίκης Γιώργος
date: '2013-05-14'
heading: Ερώτηση με αρ. 23.06.010.02.578, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.578
text: |-
  «Έχω πληροφορηθεί ότι οι εταιρείες “Noble”, ΕΝΙ και “Total”, που έχουν συμβληθεί με την Κυπριακή Δημοκρατία για την αξιοποίηση των κοιτασμάτων υδρογονανθράκων, έχουν δεσμευτεί βάσει συμβολαίου ότι θα προσφέρουν ένα ποσό για την εκπαίδευση Κυπρίων στα θέματα που αφορούν τη διαχείριση του φυσικού αερίου. Έχω την άποψη ότι είναι ευκαιρία και ανάγκη αυτή την εποχή της ανεργίας να αξιοποιηθούν αυτά τα ποσά για εκπαίδευση ή επανεκπαίδευση προσωπικού. Έτσι, θα δοθούν ευκαιρίες για απασχόληση σε άνεργο προσωπικό και θα προετοιμαστεί η χώρα κατάλληλα για το νέο ενεργειακό της ρόλο.

  Παρακαλώ τον υπουργό Εμπορίου, Βιομηχανίας και Τουρισμού να ενημερώσει τη Βουλή των Αντιπροσώπων για τα συγκεκριμένα ποσά που είναι διατεθειμένες ή υποχρεωμένες οι εταιρείες να διαθέσουν για την εκπαίδευση Κυπρίων στον τομέα της διαχείρισης του φυσικού αερίου και πώς έχουν διατεθεί ή πώς προτίθεται το υπουργείο να διαθέσει αυτά τα ποσά.»
