answers:
- http://www2.parliament.cy/parliamentgr/008-3f/23_06_010_01.320.htm
identifier: 23.06.010.01.320
question:
  by:
  - Χαραλαμπίδου Ειρήνη
  date: '2011-12-12'
  text: |-
    «Παρακαλώ πολύ τον αρμόδιο υπουργό να μας ενημερώσει αν στους αστυνομικούς σταθμούς όλων των επαρχιών υπάρχουν οι απαραίτητες πρόνοιες, ούτως ώστε οι γυναίκες θύματα ενδοοικογενειακής βίας να καταθέτουν σε ένα περιβάλλον που δεν τις επιβαρύνει περαιτέρω ψυχολογικά, και αν στις γυναίκες αυτές παρέχονται οι προϋποθέσεις, για να αισθάνονται ασφαλείς.

    Συγκεκριμένα, παρακαλώ να μας πληροφορήσει για τα ακόλουθα:

    1. Δίνεται η επιλογή λήψης κατάθεσης από γυναίκα αστυνομικό;

    2. Ενημερώνεται το θύμα για το ότι έχει την επιλογή της προφορικής ή γραπτής καταγγελίας και ως προς τις προβλεπόμενες διαδικασίες;

    3. Υπάρχει ειδικά διαμορφωμένος χώρος, ούτως ώστε το θύμα να μην είναι εκτεθειμένο σε έναν κοινόχρηστο χώρο;

    4. Αν η αστυνομία κρίνει ότι υπάρχουν σημάδια κακοποίησης, παρέχεται προστασία, για να επιστρέψει η γυναίκα στο χώρο διαμονής της, να μαζέψει τα προσωπικά της αντικείμενα, και να μεταφερθεί με ασφάλεια η ίδια, πιθανόν και τα παιδιά της, στο καταφύγιο;

    5. Υπάρχει ειδικά εκπαιδευμένο προσωπικό που να διαχειρίζεται αυτής της μορφής καταγγελίες σε όλους τους αστυνομικούς σταθμούς; Αν όχι, ποια διαδικασία ακολουθείται, όταν παρουσιάζεται ένα τέτοιο περιστατικό;

    6. Μελετάται οποιαδήποτε τροποποίηση της νομοθεσίας, ούτως ώστε, αντί να μετακινούνται το θύμα και τα παιδιά από το σπίτι, που είναι και το φυσικό τους περιβάλλον, σε καταφύγιο, να απομακρύνεται ο θύτης;»
  title: Ερώτηση με αρ. 23.06.010.01.320, ημερομηνίας 12 Δεκεμβρίου 2011, της βουλευτού
    εκλογικής περιφέρειας Λευκωσίας κ. Ειρήνης Χαραλαμπίδου
