_id: 23.06.011.01.975_973
_position_on_page: 973
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-20'
heading: Ερώτηση με αρ. 23.06.011.01.975, ημερομηνίας 20 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.975
text: |-
  «Έχω πληροφορηθεί για την πρωτοβουλία του δημάρχου Ύψωνα κ. Παντελή Γεωργίου να τοποθετήσει κάδους συλλογής ληγμένων φαρμάκων από τα νοικοκυριά στα τέσσερα φαρμακεία που βρίσκονται εντός των ορίων του δήμου Ύψωνα. Δυστυχώς, στην Κύπρο δεν έχει ακόμα λειτουργήσει σύστημα συλλογής και ασφαλούς διαχείρισης των ληγμένων ή/και μη χρήσιμων φαρμάκων από τα νοικοκυριά και τα φαρμακεία. Από την απάντηση του Υπουργού Γεωργίας, Αγροτικής Ανάπτυξης και Περιβάλλοντος, ημερομηνίας 15 Δεκεμβρίου 2016, στην κοινοβουλευτική μου ερώτηση με αρ. 23.06.010.05.284 πληροφορήθηκα ότι βρίσκονταν σε προχωρημένο στάδιο η διαδικασία ολοκλήρωσης των κανονισμών με τίτλο “Οι περί Αποβλήτων (Διαχείριση Αποβλήτων Φαρμακευτικών Προϊόντων) Κανονισμοί”. Οι εν λόγω κανονισμοί αναμενόταν να τεθούν σε δημόσια διαβούλευση αρχές του 2017, αφού πρώτα ολοκληρώνονταν οι διαβουλεύσεις με τους άμεσα εμπλεκομένους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η διαδικασία ολοκλήρωσης των υπό αναφορά κανονισμών και πότε αναμένεται να κατατεθούν στη Βουλή των Αντιπροσώπων, ώστε τα ληγμένα ή/και μη χρήσιμα φαρμακευτικά σκευάσματα να οδηγούνται σε διαδικασία ανακύκλωσης και ορθολογικής διαχείρισης.»
