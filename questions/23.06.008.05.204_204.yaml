_id: 23.06.008.05.204_204
_position_on_page: 204
_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_204.htm
by:
- Περδίκης Γιώργος
date: '2005-12-30'
heading: Ερώτηση με αρ. 23.06.008.05.204, ημερομηνίας 30 Δεκεμβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.204
text: |-
  «Ένα από τα περιβαλλοντικά επιτεύγματα της παρούσας κυβέρνησης, απότοκο των ευρωπαϊκών υποχρεώσεων και της πίεσης που έχει ασκήσει η κοινή γνώμη και το Κίνημα Οικολόγων Περιβαλλοντιστών, είναι ο τερματισμός λειτουργίας πολλών τοπικών σκυβαλότοπων. Οι τοπικοί αυτοί χώροι απόρριψης των σκυβάλων ήταν μια ανοικτή πληγή για το περιβάλλον και τη δημόσια υγεία. Σε αυτούς τους χώρους δε γινόταν ούτε η στοιχειώδης διαχείριση των σκυβάλων και η πιο διαδεδομένη πρακτική ήταν το κάψιμο των σκουπιδιών με ανυπολόγιστες συνέπειες στο περιβάλλον και τη δημόσια υγεία.

  Εντούτοις, παρά τον τερματισμό της λειτουργίας αρκετών από αυτούς τους σκυβαλότοπους, εξακολουθεί η απόρριψη σκουπιδιών και ψόφιων ζώων από ασυνείδητους συμπολίτες μας, διότι οι χώροι παραμένουν αφύλακτοι και δεν έχουν εφαρμοστεί μέτρα αποκατάστασης του περιβάλλοντος.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί δεν υπήρξε πρόνοια να αποκατασταθεί το περιβάλλον σε όσους τοπικούς σκυβαλότοπους έχει τερματιστεί η λειτουργία, κατά τέτοιο τρόπο ώστε να κλείσουν οριστικά και να μη συνεχίσουν να αποτελούν μια συνεχή πληγή για το περιβάλλον και τη δημόσια υγεία.»
