_id: 23.06.011.02.089_89
_position_on_page: 89
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_089.htm
by:
- mp_id: perdikis-giorgos
date: '2017-08-29'
heading: Ερώτηση με αρ. 23.06.011.02.089, ημερομηνίας 29 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.089
text: |-
  «Έχω πληροφορηθεί ότι το Υπουργικό Συμβούλιο στην απόφασή του με αριθμό 82.551 (επισυνάπτεται), ημερομηνίας 18 Μαΐου 2017, αναφέρεται στην κατασκευή του δρόμου Πάφου-Πόλης Χρυσοχούς. Συγκεκριμένα, αναφέρεται πως το Υπουργικό Συμβούλιο “εγκρίνει τη διαδικασία αξιολόγησης των διαφόρων έργων που αναφέρονται στη σελίδα 29 και 30 του Στρατηγικού Πλαισίου Δημοσιονομικής Πολιτικής υιοθετώντας την εισήγηση του Υπουργού Οικονομικών ότι τα έργα που αναφέρονται στη σελίδα 30 πληρούν το κριτήριο της προσιτότητας για το 2018, ενώ, ταυτόχρονα, με εξαίρεση το δρόμο Πόλης-Πάφου, πληρούν και το κριτήριο της βιωσιμότητας”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί ο δρόμος Πόλης-Πάφου δεν πληρεί το κριτήριο της βιωσιμότητας και με ποιο σκεπτικό αποφάσισε το Υπουργικό Συμβούλιο να εξαιρέσει το συγκεκριμένο έργο από το συγκεκριμένο κριτήριο.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
