answers:
- http://www2.parliament.cy/parliamentgr/008_3e/23_06_009_05_01.082.htm
by:
- Περδίκης Γιώργος
date: '2010-08-18'
heading: Ερώτηση με αρ. 23.06.009.05.01.082, ημερομηνίας 18 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.082
text: |-
  «Στην ετήσια έκθεση της Γενικής Ελέγκτριας για το 2008 αναφέρεται ότι η εθελοντική δέσμευση της Κυπριακής Δημοκρατίας έναντι της Ευρωπαϊκής Ένωσης για μείωση ύψους 21% στις εκπομπές αερίων θερμοκηπίου από τις εγκαταστάσεις που εμπίπτουν στο σύστημα εμπορίας εκπομπών και για μείωση 5% στους τομείς εκτός του συστήματος (γεωργία, μεταφορές, διαχείριση αποβλήτων κ.ά.) καθιστά απαραίτητη τη θέσπιση μηχανισμού παρακολούθησης της εφαρμογής του Εθνικού Στρατηγικού Σχεδίου για τον Περιορισμό των Εκπομπών Αερίων Θερμοκηπίου, το οποίο εγκρίθηκε από το Υπουργικό Συμβούλιο το 2003. Η Γενική Ελέγκτρια εισηγήθηκε τη θέσπιση μηχανισμού ελέγχου μέσω της υιοθέτησης σχετικής νομοθεσίας. Παράλληλα, εισηγήθηκε την άμεση τροχοδρόμηση όλων των απαραίτητων ενεργειών για επίτευξη των ποσοτικών στόχων που τέθηκαν για την περίοδο 2013-2020, αφού η κοινοτική νομοθεσία προνοεί την ετήσια μείωση των εκπομπών αερίων του θερμοκηπίου κατά γραμμικό συντελεστή τόσο στην περίπτωση των εγκαταστάσεων που εμπίπτουν στο σύστημα εμπορίας εκπομπών όσο και στους υπόλοιπους τομείς.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί καθυστερεί η νομοθετική ρύθμιση του μηχανισμού ελέγχου της εφαρμογής του Εθνικού Στρατηγικού Σχεδίου για τον Περιορισμό των Εκπομπών Αερίων Θερμοκηπίου, καθώς και για το σημερινό βαθμό υλοποίησης των στόχων ανά τομέα.»
