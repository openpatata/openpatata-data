_id: 23.06.010.02.042_42
_position_on_page: 42
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.042.htm
by:
- mp_id: perdikis-giorgos
date: '2012-08-21'
heading: Ερώτηση με αρ. 23.06.010.02.042, ημερομηνίας 21ης Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.042
text: |-
  «Από απάντηση του τέως Υπουργού Εσωτερικών κ. Νεοκλή Συλικιώτη σε παλαιότερη ερώτησή μου με αρ. 23.06.009.05.02.036 πληροφορήθηκα ότι μετά τις έντονες βροχοπτώσεις της Δευτέρας του Αγίου Πνεύματος, στις 13 Ιουνίου 2011, κατά την οποία σημειώθηκαν μεγάλες καταστροφές σε ιδιοκτησίες και κατοικίες στο λόφο της Βορόκληνης στην επαρχία Λάρνακας, το κοινοτικό συμβούλιο ανέθεσε σε ιδιώτη μελετητή την αποτύπωση της περιοχής και των υφιστάμενων συστημάτων αποχέτευσης των νερών της βροχής, την ετοιμασία υδρολογικής μελέτης και την υποβολή πρότασης και σχεδίων, ώστε να καταστεί δυνατή η κατασκευή του δρόμου από την κοινότητα προς τον Προφήτη Ηλία, καθώς και η λήψη μέτρων για προστασία των περιουσιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η ετοιμασία της μελέτης, καθώς και αν έχουν μελετηθεί οι τρόποι υλοποίησης των αναγκαίων μέτρων.»
