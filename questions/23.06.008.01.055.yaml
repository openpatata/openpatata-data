_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_055.htm
by:
- Χρυσοστόμου Άριστος
date: '2002-01-22'
heading: Ερώτηση με αρ. 23.06.008.01.055 που υποβλήθηκε από το βουλευτή εκλογικής
  περιφέρειας Λεμεσού κ. Άριστο Χρυσοστόμου στις 22 Ιανουαρίου 2002
identifier: 23.06.008.01.055
text: |-
  «Κατά την επίσκεψη της Κοινοβουλευτικής Επιτροπής για τα Ανθρώπινα Δικαιώματα στις Κεντρικές Φυλακές διαπιστώσαμε ότι άτομα με ψυχικά προβλήματα εκτίουν την ποινή τους στα κελιά των φυλακών. Αναμφίβολα ο χώρος είναι ακατάλληλος τόσο για την κράτησή τους όσο και για σκοπούς νοσηλείας.

  Ο περί Ψυχιατρικής Νοσηλείας Νόμος του 1997 προνοεί για τη νοσηλεία ψυχικά ασθενών προσώπων και ειδικότερα για την προαιρετική νοσηλεία, που παρέχεται σε κέντρα συνήθη ή ασφαλούς κράτησης, και για την υποχρεωτική νοσηλεία, που παρέχεται μόνο σε ψυχιατρικά κέντρα ασφαλούς κράτησης.

  Η κράτηση των ψυχικά ασθενών ατόμων στις Κεντρικές Φυλακές όχι μόνο αντίκειται στον υφιστάμενο νόμο, αλλά, λόγω του περιβάλλοντος των φυλακών, δε συμβάλλει στη θεραπεία τους, γ’ αυτό παρακαλείται το αρμόδιο υπουργείο να πληροφορήσει τη Βουλή των Αντιπροσώπων πότε θα επιλύσει το πρόβλημα, συμμορφούμενο με τις διατάξεις του νόμου.»
