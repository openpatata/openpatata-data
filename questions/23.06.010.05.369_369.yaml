_id: 23.06.010.05.369_369
_position_on_page: 369
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_369.htm
by:
- mp_id: chatzigiannis-kyriakos
date: '2016-02-10'
heading: Ερώτηση με αρ. 23.06.010.05.369, ημερομηνίας 10 Φεβρουαρίου 2016, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.05.369
text: |-
  «Κυκλοφορεί ευρέως φήμη ανάμεσα στους πολίτες ότι διεξάγονται αεροψεκασμοί, κυρίως, όπως φημολογείται, από πλευράς Ηνωμένου Βασιλείου για στρατιωτικούς ή και άλλους σκοπούς, στην ατμόσφαιρα πάνω από την Κύπρο. Η ανησυχία των πολιτών είναι υπερβολικά έντονη μάλιστα, επειδή δεν υπάρχουν επίσημες τοποθετήσεις από πλευράς Ηνωμένου Βασιλείου και ειδικά από τις βρετανικές βάσεις στην Κύπρο.

  Αναμένουμε από την Κυπριακή Δημοκρατία να προβεί στα αναγκαία διαβήματα προς την πλευρά του Ηνωμένου Βασιλείου και των βρετανικών βάσεων, ώστε να ενημερωθεί κατά πόσο γίνονται αεροψεκασμοί και, εάν ναι, τους σκοπούς για τους οποίους γίνονται.

  Αντιλαμβάνεστε ότι, σε περίπτωση που οι αεροψεκασμοί διεξάγονται, υπάρχει η πιθανότητα για επιπτώσεις στην υγεία των πολιτών και στην κλιματική ισορροπία, που θα έχει ως αποτέλεσμα την πιθανή μείωση της βροχόπτωσης και πρόκληση ξηρασίας στον τόπο, για να εξυπηρετούνται συμφέροντα άλλης χώρας. Εάν αυτό συμβαίνει, θεωρούμε την πράξη αυτή εχθρική και οφείλει το επίσημο κράτος να απαιτήσει τον τερματισμό τέτοιου είδους ενεργειών.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων αν ευσταθούν οι φήμες περί αεροψεκασμών και, εάν ναι, ποια μέτρα προτίθεται να λάβει, ώστε να τερματιστούν άμεσα.»
