answers:
- http://www2.parliament.cy/parliamentgr/008_3g/23_06_010_04_555.htm
by:
- Λουκαΐδης Γιώργος
date: '2015-05-06'
heading: Ερώτηση με αρ. 23.06.010.04.555, ημερομηνίας 6 Μαΐου 2015, του βουλευτή εκλογικής
  περιφέρειας Λευκωσίας κ. Γιώργου Λουκαΐδη
identifier: 23.06.010.04.555
text: |-
  «Στις 13 Απριλίου 2015 Υπουργοί Εξωτερικών από δεκαέξι κράτη μέλη της Ευρωπαϊκής Ένωσης απέστειλαν στη Φεντερίκα Μογκερίνι, επικεφαλής για θέματα εξωτερικής πολιτικής της Ευρωπαϊκής Ένωσης, επιστολή με αίτημα να εξασφαλιστεί η σαφής σήμανση των προϊόντων που παράγονται σε παράνομους ισραηλινούς οικισμούς και πωλούνται στην Ευρώπη. Η επιστολή υπογράφτηκε από τους Υπουργούς Εξωτερικών της Γαλλίας, της Βρετανίας, της Ισπανίας, της Ιταλίας, του Βελγίου, της Σουηδίας, της Μάλτας, της Αυστρίας, της Ιρλανδίας, της Πορτογαλίας, της Σλοβενίας, της Ουγγαρίας, της Φινλανδίας, της Δανίας, της Ολλανδίας και του Λουξεμβούργου. Η κίνηση αυτή αποσκοπεί στην αποστολή του μηνύματος στο Ισραήλ ότι δεν είναι ανεκτή η συνέχιση της πολιτικής του εποικισμού.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα:

  1. Προσκλήθηκε η Κυπριακή Δημοκρατία να συνυπογράψει αυτή την πρωτοβουλία; Αν ναι, γιατί δεν την υπόγραψε μαζί με τους υπόλοιπους Ευρωπαίους εταίρους;

  2. Υπάρχει διαφορετική θέση της κυβέρνησης ως προς το θέμα της σήμανσης των ισραηλινών προϊόντων;.»
