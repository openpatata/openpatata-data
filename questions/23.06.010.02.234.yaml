answers:
- http://www2.parliament.cy/parliamentgr/008-3f/23_06_010_02.234.htm
identifier: 23.06.010.02.234
question:
  by:
  - Περδίκης Γιώργος
  date: '2012-10-30'
  text: |-
    «Έχω πληροφορηθεί για τα σχέδια κατασκευής και λειτουργίας σφαγείου στη βιομηχανική ζώνη Αραδίππου, σε πολύ μικρή απόσταση από την κατοικημένη περιοχή. Σύμφωνα με καταγγελίες των κατοίκων, τα τεμάχια στα οποία προγραμματίζεται η ανέγερση του σφαγείου ήταν μέχρι πρότινος δασική γη, η οποία αποχαρακτηρίστηκε και εντάχθηκε στη ζώνη βαριάς βιομηχανίας και αυξημένου βαθμού οχληρίας. Μία τέτοια πιθανή ανάπτυξη προστίθεται σε μία ήδη βεβαρημένη περιοχή από τις εργασίες πολλών άλλων εργοστασίων, που προκαλούν έντονη ηχορρύπανση, εκπομπές και αναθυμιάσεις, σωματίδια και σκόνη, με βλαβερές επιπτώσεις για την υγεία. Η παραχώρηση άδειας λειτουργίας σφαγείου, θα επηρεάσει ουσιαστικά την ποιότητα ζωής των πολιτών των δήμων Αραδίππου και Λάρνακας.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να λάβει υπόψη την αντίδραση των κατοίκων και των δήμων Λάρνακας και Αραδίππου και μην επιτρέψει την κατασκευή του σφαγείου και του βιολογικού σταθμού, που θα προκαλέσει σοβαρά προβλήματα στην ποιότητα ζωής τους.»
  title: Ερώτηση με αρ. 23.06.010.02.234, ημερομηνίας 30 Οκτωβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
