_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.719.htm
by:
- Περδίκης Γιώργος
date: '2011-04-05'
heading: Ερώτηση με αρ. 23.06.009.05.01.719, ημερομηνίας 5 Απριλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.719
text: |-
  «Έχω πληροφορηθεί ότι πρόκειται να τροποποιηθεί το κυπριακό πρότυπο σκυροδέματος. Η τροποποίηση των απαιτήσεων ενός τεχνικού προτύπου είναι εκ της φύσης της ένα ουσιωδώς τεχνικό θέμα. Όπως πληροφορήθηκα, οι εισηγήσεις που έγιναν από τις αρμόδιες τεχνικές επιτροπές που διορίστηκαν, για να μελετήσουν το θέμα, δεν έχουν γίνει αποδεκτές. Συγκεκριμένα, έχουν γίνει εισηγήσεις για τροποποίηση συγκεκριμένων παραμέτρων που αφορούν τη μέγιστη θερμοκρασία του σκυροδέματος και τη μέγιστη περιεκτικότητα ιόντων χλωρίου. Η επέμβαση στα όρια αυτά μειώνει την ποιότητα του σκυροδέματος και συνεπώς και την ασφάλεια των κατασκευών στην Κύπρο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους δεν έγιναν αποδεκτές οι εισηγήσεις των αρμόδιων τεχνικών επιτροπών για τροποποίηση συγκεκριμένων παραμέτρων που αφορούν τη μέγιστη θερμοκρασία του σκυροδέματος και τη μέγιστη περιεκτικότητα ιόντων χλωρίου.»
