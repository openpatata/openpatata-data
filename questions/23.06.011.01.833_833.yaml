_id: 23.06.011.01.833_833
_position_on_page: 833
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: charalampidou-eirini
date: '2017-05-08'
heading: Ερώτηση με αρ. 23.06.011.01.833, ημερομηνίας 8 Μαΐου 2017, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.011.01.833
text: |-
  «Σύμφωνα με παρατηρήσεις του Γενικού Ελεγκτή όπως αυτές κατατέθηκαν στην Κοινοβουλευτική Επιτροπή Παρακολουθήσεως Σχεδίων Αναπτύξεως και Ελέγχου Δημόσιων Δαπανών, η κυβέρνηση αποφάσισε τη μεταφορά των γραφείων του Κτηματολογίου Λευκωσίας σε κτίριο που ανήκει στην εταιρεία “Τοφαρίδης Λτδ”.

  Παρακαλώ πολύ τον αρμόδιο υπουργό να μας ενημερώσει για τα κάτωθι:

  1. Το κτίριο “Ιάσων” στη λεωφόρο Διγενή Ακρίτα έχει τελική έγκριση;

  2. Πότε ολοκληρώθηκαν οι οικοδομικές εργασίες σε αυτό και από πότε παραμένει ξενοίκιαστο το κτίριο “Ιάσων”;

  3. Διαθέτει επαρκή χώρο στάθμευσης και για πόσα αυτοκίνητα; Σύμφωνα με τα όσα έχουν συζητηθεί στην επιτροπή Ελέγχου, το κτίριο διαθέτει χώρους στάθμευσης για μικρό αριθμό αυτοκινήτων, μη επαρκείς. Πού θα σταθμεύουν οι πολίτες, αλλά και οι υπάλληλοι του Κτηματολογίου;

  4. Έχει πρόνοια χώρων για αποθήκευση των αρχείων του Κτηματολογίου όπως και το υφιστάμενο κτίριο ή θα χρειαστεί η κεντρική αποθήκη να μεταφερθεί αλλού, με αποτέλεσμα να υπάρχει ανάγκη και για ενοικίαση χώρου σε άλλο κτίριο; Αν ναι, σε ποιο κτίριο, σε ποια απόσταση θα βρίσκεται και έναντι ποιου ενοικίου;

  5. Ποιο θα είναι το κόστος της μεταστέγασης;

  6. Ο ιδιοκτήτης θα αναλάβει έξοδα υδατοπρομήθειας όπως ισχύει σήμερα; Τι ποσό ετησίως καταβάλλει ο υφιστάμενος ιδιοκτήτης στο Συμβούλιο Υδατοπρομήθειας;

  7. Όπως αντιλαμβάνομαι, από €78.000 που καταβάλλει σήμερα η Δημοκρατία το κόστος θα εκτοξευτεί στις €325.000;»
