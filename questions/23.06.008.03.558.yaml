answers:
- http://www2.parliament.cy/parliamentgr/008_03/23_06_008_03_558.htm
identifier: 23.06.008.03.558
question:
  by:
  - Περδίκης Γιώργος
  date: '2004-04-30'
  text: |-
    «Η αύξηση της τιμής του πετρελαίου είχε ως αποτέλεσμα τη στροφή αρκετών οικογενειών, ιδιαίτερα στις αγροτικές περιοχές, στο παραδοσιακό τζάκι (εστία). Η στροφή αυτή δημιουργεί σειρά περιβαλλοντικών προβλημάτων. Έχει παρατηρηθεί έξαρση της παράνομης κοπής δέντρων (π.χ. χαρουπιών, ελιών, μοσφιλιών), ενώ αυξήθηκε η ατμοσφαιρική ρύπανση από τις καπνοδόχους.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν λαμβάνονται μέτρα, και ποια, ώστε να αντιμετωπιστούν τα περιβαλλοντικά προβλήματα από την αύξηση της χρήσης των ξύλων σε τζάκια ως καύσιμο θέρμανσης και αν υπάρχει έλεγχος των εκπομπών καυσαερίων από τις καπνοδόχους. Επίσης, παρακαλώ όπως πληροφορηθεί η Βουλή αν υπάρχουν κανονισμοί για τον καθαρισμό των καπνοδόχων και αν υπάρχει ενημέρωση των πολιτών για τους κανόνες ορθής χρήσης των εστιών (τζακιών).»
  title: Ερώτηση με αρ. 23.06.008.03.558, ημερομηνίας 30 Απριλίου 2004, του βουλευτή
    εκλογικής περιφέρειας Λευκωσίας κ. Γιώργου Περδίκη
