_id: 23.06.011.02.004_4
_position_on_page: 4
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_004.htm
by:
- mp_id: perdikis-giorgos
date: '2017-07-24'
heading: Ερώτηση με αρ. 23.06.011.02.004, ημερομηνίας 24 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.004
text: |-
  «Έχω πληροφορηθεί ότι έχει επιστρέψει στο λιμάνι της Λάρνακας το πλοίο SAIPEM FDS, το οποίο αναστάτωνε τους κατοίκους της περιοχής από την οχληρία που προκαλούσε την περίοδο Ιανουαρίου-Μαρτίου 2017. Είχα γίνει και στο παρελθόν δέκτης καταγγελιών από πολίτες της Λάρνακας οι οποίοι υποστήριζαν ότι το εν λόγω πλοίο δημιουργούσε εκτεταμένη οχληρία σε εικοσιτετράωρη βάση. Υπενθυμίζεται ότι το λιμάνι Λάρνακας δε διαθέτει βιομηχανική ζώνη και εφάπτεται των οικιστικών περιοχών όπου διαμένουν ηλικιωμένα άτομα ή ασθενείς που χρειάζονται ησυχία και δεν μπορούν να ζουν υπό συνθήκες ηχορύπανσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο επετράπη εκ νέου ο ελλιμενισμός του εν λόγω πλοίου, αγνοώντας τις ανησυχίες των κατοίκων της περιοχής, και αν γνωρίζει πότε πρόκειται να αποχωρήσει.»
