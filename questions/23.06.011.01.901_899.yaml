_id: 23.06.011.01.901_899
_position_on_page: 899
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2017-06-02'
heading: Ερώτηση με αρ. 23.06.011.01.901, ημερομηνίας 2 Ιουνίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.901
text: |-
  «Στις 5 Μαΐου 2017 το Υπουργείο Ενέργειας, Εμπορίου, Βιομηχανίας και Τουρισμού προκήρυξε το “Σχέδιο για Παραγωγή Ηλεκτρικής Ενεργείας από Ανανεώσιμες Πήγες Ενέργειας για ίδια κατανάλωση”.

  Η κατηγορία Α του σχεδίου, όπως αυτή έχει αναρτηθεί στην ιστοσελίδα του υπουργείου, αναφέρει τα πιο κάτω:

  “Κατηγορία Α: Φωτοβολταϊκά συστήματα (ΦΒ) δυναμικότητας μέχρι 5.2KW συνδεδεμένα με το δίκτυο με τη μέθοδο συμψηφισμού μετρήσεων (net-metering) για όλους τους καταναλωτές. Συνολική Διαθέσιμη Ισχύς: 23MW

  Υποκατηγορία Α1: ΦΒ συστήματα για κατοικίες οι οποίες χρησιμοποιούνται ως μόνιμες κατοικίες από ευάλωτους και ευπαθείς καταναλωτές (καταβάλλεται χορηγία ύψους 900 ευρώ/kW). Συνολική Διαθέσιμη Ισχύς από 1.1.2017: 1,2 MW.

  Υποκατηγορία Α2: ΦΒ συστήματα για τις κατοικίες μη ευάλωτων καταναλωτών (χωρίς την καταβολή χορηγίας). Συνολική Διαθέσιμη Ισχύς: 8,8MW.

  Υποκατηγορία A3: ΦΒ συστήματα για μη οικιακούς καταναλωτές (χωρίς την καταβολή χορηγίας). Συνολική Διαθέσιμη Ισχύς: 13 MW.”

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων για τα ακόλουθα:

  Γιατί η προκήρυξη για το 2017 έγινε σχεδόν στα μέσα του χρόνου, περιορίζοντας έτσι δραματικά τις εργασίες των εταιρειών φωτοβολταϊκών σε μόνο μερικούς μήνες το χρόνο;

  Για ποιους λόγους το πρόγραμμα υποκατηγορίας Α2 διακόπτεται και δεν είναι συνεχώς ανοικτό, εφόσον δεν υπάρχει θέμα κόστους ή/και προϋπολογισμού, περιορίζοντας έτσι τις αιτήσεις και τη διείσδυση των ΑΠΕ στην Κύπρο;

  Υπάρχει πραγματικός τεχνικός λόγος για τον οποίο το υπουργείο βάζει περιορισμούς στην ισχύ των συστημάτων ΦΒ, περιορίζοντας έτσι και τον αριθμό των αιτήσεων;

  Συχνά βλέπουμε τις υπόλοιπες ευρωπαϊκές χώρες να σπάζουν συνεχώς το ένα ρεκόρ μετά το άλλο στην παραγωγή ενέργειας από ΑΠΕ και δυστυχώς, πέρα από τις εγκαταστάσεις των ηλιακών θερμοσιφώνων από τη δεκαετία του ’60, έχουμε μείνει πολύ πίσω, παρά τις εξαιρετικές δυνατότητές μας.»
