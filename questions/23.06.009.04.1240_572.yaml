_id: 23.06.009.04.1240_572
_position_on_page: 572
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1240.htm
by:
- mp_id: perdikis-giorgos
date: '2010-06-02'
heading: Ερώτηση με αρ. 23.06.009.04.1240, ημερομηνίας 2 Ιουνίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1240
text: |-
  «Έχω πληροφορηθεί ότι πρόσφατα παρουσιάστηκε ιδιαίτερο ενδιαφέρον από αθλητές ορειβασίας και αναρρίχησης για εξάσκησή τους σε φυσικούς χώρους στην Κύπρο. Μάλιστα, για τα αθλήματα αυτά παρουσιάζεται ενδιαφέρον και από το εξωτερικό. Τα αθλήματα της ορειβασίας και της αναρρίχησης είναι πολύ συμπαθή σπορ, τα οποία πρέπει να αξιοποιηθούν. Όμως τελευταία εκφράζονται ανησυχίες για τις επιπτώσεις που μπορεί να υπάρξουν στο φυσικό περιβάλλον, στη χλωρίδα και τη σπάνια ορνιθοπανίδα, γιατί οι περιοχές των απότομων βράχων στην Κύπρο είναι συνήθως σημαντικοί βιότοποι.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα έργα υποδομής και τη γενικότερη ενίσχυση που δίνεται από την πολιτεία στον ορειβατικό και αναρριχητικό αθλητισμό και αν έχουν μελετηθεί ειδικοί φυσικοί χώροι όπου υπό καθορισμένους όρους οι αθλητές ορειβασίας και αναρρίχησης θα μπορούν να εξασκούνται, χωρίς να επηρεάζεται ανεπανόρθωτα το περιβάλλον.»
