_id: 23.06.011.01.226_228
_position_on_page: 228
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-10-07'
heading: Ερώτηση με αρ. 23.06.011.01.226, ημερομηνίας 7 Οκτωβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.226
text: |-
  «Σε πρόσφατη συνεδρίαση της Κοινοβουλευτικής Επιτροπής Γεωργίας και Φυσικών Πόρων, ημερομηνίας 20 Σεπτεμβρίου 2016, ο Υπουργός Γεωργίας, Αγροτικής Ανάπτυξης και Περιβάλλοντος κ. Νίκος Κουγιάλης ενημέρωσε την επιτροπή ότι έχει προχωρήσει με την τροποποίηση της άδειας που δίνεται για αλίευση με τη μέθοδο “γρι-γρι”, ώστε να επιτρέπεται η χρήση της και σε βάθος 35 μέτρων. Σύμφωνα με τον Κανονισμό του Ευρωπαϊκού Κοινοβουλίου με αρ. 1967/2006 του Συμβουλίου της 21ης Δεκεμβρίου 2006 σχετικά με μέτρα διαχείρισης για τη βιώσιμη εκμετάλλευση των αλιευτικών πόρων στη Μεσόγειο Θάλασσα, η χρήση γρι-γρι απαγορεύεται εντός 300 μέτρων από την ακτή ή εντός αποστάσεως από την ακτή μέχρι της ισοβαθούς των 50 μέτρων, στην περίπτωση που το βάθος αυτό συναντάται σε μικρότερη απόσταση από την ακτή. Υπενθυμίζω ότι οι κανονισμοί είναι δεσμευτικές νομοθετικές πράξεις και η εφαρμογή τους σε όλες τις χώρες της Ευρωπαϊκής Ένωσης είναι υποχρεωτική.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων ποια είναι η διαδικασία που ακολουθήθηκε για την τροποποίηση της άδειας αλίευσης, ώστε να επιτρέπεται η χρήση γρι-γρι σε βάθος 35 μέτρων.»
