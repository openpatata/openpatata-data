_id: 23.06.011.02.018_18
_position_on_page: 18
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-07-28'
heading: Ερώτηση με αρ. 23.06.011.02.018, ημερομηνίας 28 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.018
text: |-
  «Σε σχέση με την πυρκαγιά που ξέσπασε στο Βασιλικό στις 3 Ιουλίου 2017, πληροφορήθηκα ότι ο διευθυντής του Τμήματος Περιβάλλοντος, ο κ. Κώστας Χατζηπαναγιώτου, ανέφερε ενώπιον της Κοινοβουλευτικής Επιτροπής Περιβάλλοντος ότι η Τσιμεντοποιία Βασιλικού χρησιμοποιούσε παράνομα και παράτυπα το χώρο για αποθήκευση ελαστικών και άλλων εναλλακτικών ανακυκλώσιμων υλικών. Όπως ο ίδιος εξήγησε, ενώ τον περασμένο Ιανουάριο το Τμήμα Περιβάλλοντος είχε καλέσει την Τσιμεντοποιία Βασιλικού να μεταφέρει τα ελαστικά σε άλλο αδειοδοτημένο χώρο, κάτι τέτοιο δεν έγινε, με αποτέλεσμα να ξεσπάσει η πυρκαγιά στις αρχές Ιουλίου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν επιβληθεί οποιεσδήποτε ποινές στην Τσιμεντοποιία Βασιλικού για τη ρύπανση που προκλήθηκε στην περιοχή μετά, αλλά και πριν από την πυρκαγιά. Πότε θα εφαρμοστεί και στην Κύπρο η αρχή “ο ρυπαίνων πληρώνει”; Επίσης, παρακαλώ τον αρμόδιο υπουργό να πληροφορήσει το σώμα αν πρόκειται να διενεργηθεί οποιαδήποτε μελέτη για τις επιπτώσεις που είχε η πυρκαγιά στην περιοχή, π.χ. στο υπέδαφος, καθώς και ποια μέτρα πρόκειται να ληφθούν για την αποκατάσταση/απορρύπναση της περιοχής.»
