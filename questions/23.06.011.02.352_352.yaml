_id: 23.06.011.02.352_352
_position_on_page: 352
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_352.htm
by:
- mp_id: perdikis-giorgos
date: '2018-01-11'
heading: Ερώτηση με αρ. 23.06.011.02.352, ημερομηνίας 11 Ιανουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.352
text: |-
  «Είναι γενικά παραδεκτό ότι μία από τις πλέον σημαντικές δραστηριότητες μίας διπλωματικής αντιπροσωπίας της χώρας μας στο εξωτερικό είναι η προβολή της κρατικής οντότητας της Κυπριακής Δημοκρατίας. Συνάγεται ότι σημαντικός ετήσιος σταθμός αυτής της δραστηριότητας πρέπει να είναι ο εορτασμός της εθνικής επετείου της χώρας μας, δηλαδή της μέρας της ανεξαρτησίας της. Ως αναμένεται, περί την 1η Οκτωβρίου κάθε χρόνο οι διπλωματικές αποστολές ανά την υφήλιο διοργανώνουν δραστηριότητες, για να τιμηθεί η κυπριακή ανεξαρτησία. Έχω πληροφορηθεί ότι φέτος στη Ρουμανία δεν πραγματοποιήθηκε τέτοια εκδήλωση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν αληθεύει η πληροφορία αυτή, καθώς και να καταθέσει στη Βουλή των Αντιπροσώπων κατάλογο με τις εκδηλώσεις που έχουν πραγματοποιηθεί από τις διπλωματικές αντιπροσωπίες της Κυπριακής Δημοκρατίας σε χώρες, διεθνείς οργανισμούς και προξενεία, προκειμένου να τιμηθεί η 1η Οκτωβρίου το 2017.»
