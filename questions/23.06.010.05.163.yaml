_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Τάσου Γεώργιος
date: '2015-10-02'
heading: Ερώτηση με αρ. 23.06.010.05.163, ημερομηνίας 2 Οκτωβρίου 2015, του βουλευτή
  εκλογικής περιφέρειας Λάρνακας κ. Γεώργιου Τάσου
identifier: 23.06.010.05.163
text: |-
  «Οι γεωργοί κάτοικοι του Αγίου Θεοδώρου Λάρνακας εκφράζουν την έντονη δυσαρέσκειά τους όσον αφορά το θέμα της παραχώρησης νερού για σκοπούς άρδευσης. Η δυσαρέσκειά τους έγκειται στο γεγονός ότι έχουν μειωθεί οι παραχωρηθείσες ποσότητες νερού, με αποτέλεσμα να βρίσκονται σε απόγνωση, καθότι κινδυνεύουν να καταστραφούν οι καλλιέργειές τους.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων τα ακόλουθα:

  1. Σε πόσους τόνους νερού άρδευσης αντιπροσωπεύουν οι φετινές δηλώσεις των αναγκών των παραγωγών Αγίου Θεοδώρου και πόσες οι παραχωρηθείσες προς αυτούς ποσότητες;

  2. Πόσες συνολικά είναι οι παραχωρηθείσες ποσότητες νερού στους αγρότες τα τελευταία τέσσερα χρόνια; Παρακαλώ όπως δοθούν αναλυτικά οι παραχωρηθείσες ποσότητες ανά έτος για το 2012, 2013, 2014 και 2015.

  3. Με ποιο τρόπο υπολογίζονται οι παραχωρηθείσες ποσότητες νερού, ανά δεκάριο, ανά φυτεία ή ισχύουν και άλλα κριτήρια; (Να ενημερωθεί η Βουλή λεπτομερώς για τον τρόπο παραχώρησης του νερού.)

  4. Τι θα γίνει με τους γεωργούς οι οποίοι έχουν εξαντλήσει τις εγκριθείσες ποσότητές τους;

  5. Είναι στις σκέψεις του υπουργείου να τους παραχωρήσει επιπρόσθετες ποσότητες νερού για κάλυψη των αναγκών τους καταργώντας την επιπρόσθετη επιβάρυνση;
