_position_on_page: 269
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_269.htm
by:
- Μαύρου Ελένη
date: '2003-04-10'
heading: Ερώτηση με αρ. 23.06.008.02.269 που υποβλήθηκε από τη βουλευτή εκλογικής
  περιφέρειας Λευκωσίας κ. Ελένη Μαύρου στις 10 Απριλίου 2003
identifier: 23.06.008.02.269
text: |-
  «Στον περί Ατόμων με Αναπηρίες Νόμο [127 (Ι) 2000], ο οποίος βασίζεται στην αρχή της ίσης μεταχείρισης και της μη διάκρισης, υπάρχουν πρόνοιες (άρθρο 5) για την εισαγωγή σχεδίων απασχόλησης με την παροχή κινήτρων προς εργοδότες, τη δημιουργία θέσεων στον κρατικό, ημικρατικό, ευρύτερο δημόσιο τομέα, την παροχή προσβασιμότητας και διευκολύνσεων στο χώρο εργασίας, την αναδιαμόρφωση της εργασίας με τη δημιουργία ωραρίων μερικής ή διαφοροποιημένης απασχόλησης και τη διαφοροποίηση του υφιστάμενου εξοπλισμού, συσκευών κ.ά.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων σε ποιο στάδιο βρίσκεται η ετοιμασία κανονισμών για την καλύτερη εφαρμογή της πιο πάνω νομοθεσίας και ποια άλλα μέτρα έχουν ληφθεί για άμεση εφαρμογή της νομοθεσίας, την εξάλειψη των ανισοτήτων και την ίση μεταχείριση στον τομέα της απασχόλησης, όπως προβλέπεται και από το ευρωπαϊκό κεκτημένο.»
