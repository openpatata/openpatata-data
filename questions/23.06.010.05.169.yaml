_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-10-08'
heading: Ερώτηση με αρ. 23.06.010.05.169, ημερομηνίας 8 Οκτωβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.169
text: |-
  «Στις 7 Σεπτεμβρίου 2015 κοινοποιήθηκε στην Κοινοβουλευτική Επιτροπή Περιβάλλοντος επιστολή του διευθυντή της εταιρείας “Adnance Medical Waste Management” προς την Επαρχιακή Διοίκηση Λεμεσού με την οποία ζητούσε την ακύρωση του εξώδικου προστίμου με αρ. 13047 που επιβλήθηκε στην εταιρεία για μία υπόθεση που χρονολογείται πριν από δύο χρόνια. Όπως έχω αντιληφθεί και από την εν λόγω επιστολή, η εταιρεία δεν έχει εξοφλήσει το εξώδικο πρόστιμο και ζητεί την ακύρωσή του.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τους λόγους για τους οποίους δεν προχώρησε το υπουργείο στη λήψη νομικών μέτρων εναντίον της εταιρείας, δεδομένου του ότι έχουν παρέλθει δύο χρόνια από την επιβολή του εξώδικου προστίμου. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων για τα μέτρα που προτίθεται να λάβει για την είσπραξη του εν λόγω προστίμου. Τέλος, παρακαλώ τον αρμόδιο υπουργό να ενημερώσει τη βουλή των Αντιπροσώπων αν οι εταιρείες οι οποίες δεν έχουν αποπληρώσει πρόστιμα που τους έχουν επιβληθεί δικαιούνται να συμμετέχουν στις δημόσιες προσφορές και κατά πόσο γίνεται ανανέωση των αδειών τους.»
