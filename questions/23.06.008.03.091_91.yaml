_position_on_page: 91
_sources:
- http://www2.parliament.cy/parliamentgr/008_02/chronological/008_02_HC.htm
answers: []
by:
- Περδίκης Γιώργος
date: '2003-08-28'
heading: Ερώτηση με αρ. 23.06.008.03.091 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 28 Αυγούστου 2003
identifier: 23.06.008.03.091
text: |-
  «Έχω πληροφορηθεί ότι μεγάλος αριθμός κυματιστών φύλλων αμιαντοτσιμέντου βρίσκεται αποθηκευμένος σε εκατοντάδες καταστήματα ειδών οικοδομής της Κύπρου.

  Τα είδη αυτά δεν έχουν πλέον ζήτηση και οι περισσότεροι καταστηματάρχες και έμποροι ενδιαφέρονται να τα ξεφορτωθούν, στα πλαίσια ενός ελεγχόμενου προγράμματος.

  Πρέπει να σημειωθεί ότι οι περισσότεροι έμποροι ή καταστηματάρχες, επιδεικνύοντας ευσυνειδησία, ζητούν να υπάρξει ένα σύστημα περισυλλογής των φύλλων αμιάντου και δεν έχουν σπεύσει να τα απορρίψουν στο περιβάλλον.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων εάν υπάρχουν σχέδια για την οργανωμένη περισυλλογή των φύλλων αμιάντου από τα καταστήματα ειδών οικοδομής και τις εμπορικές αποθήκες και την ασφαλή αποθήκευσή τους ή μεταφορά τους στο εξωτερικό για ανακύκλυση ή επαναχρησιμοποίηση.»
