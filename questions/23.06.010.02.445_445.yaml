_position_on_page: 445
_sources:
- http://www2.parliament.cy/parliamentgr/008_02/chronological/008_02_IB.htm
answers: []
by:
- Περδίκης Γιώργος
date: '2013-02-08'
heading: Ερώτηση με αρ. 23.06.010.02.445, ημερομηνίας 8 Φεβρουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.445
text: |-
  «Έχω πληροφορηθεί ότι το Ευρωπαϊκό Κοινοβούλιο υιοθέτησε πρόσφατα ψήφισμα, με σκοπό να πιέσει την Ευρωπαϊκή Επιτροπή και τα κράτη μέλη να εξετάσουν όλες τις πιθανές επιλογές αμοιβαιοποίησης του χρέους. Το ψήφισμα επιβεβαιώνει ότι οι όποιοι φόβοι υπάρχουν μπορεί να ξεπεραστούν με προσεκτικά σχεδιασμένες λύσεις. Το κείμενο επισημαίνει επίσης ότι η Ευρωζώνη, όπως λειτουργεί, αποτελεί εξαίρεση του κανόνα και των αρχών της οικονομίας, καθώς έχει μεν ενιαίο νόμισμα, αλλά δεν έχει κοινή αγορά ομολόγων. Το κείμενο του ψηφίσματος αναφέρει αρκετές πιθανές εναλλακτικές μεθόδους, μερικές από τις οποίες θα μπορούσαν να εφαρμοστούν άμεσα ή μεσοπρόθεσμα, όπως το ευρωπαϊκό ταμείο απόσβεσης χρέους. Το ψήφισμα επισημαίνει ότι η Ευρωζώνη βρίσκεται στη μοναδική θέση να έχει κοινό νόμισμα, αλλά όχι και κοινή αγορά ομολόγων ή κοινή δημοσιονομική πολιτική. Η σταθερότητα της Ευρωζώνης εξαρτάται επομένως από την ολοκλήρωσή της, η οποία είναι βέβαιο ότι θα έχει θετική επίδραση στις χρηματοπιστωτικές αγορές.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τη θέση της Κυπριακής Δημοκρατίας σε σχέση με το πιο πάνω ψήφισμα, που υιοθετήθηκε πρόσφατα από το Ευρωπαϊκό Κοινοβούλιο.»
