_id: 23.06.011.01.934_931
_position_on_page: 931
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-07'
heading: Ερώτηση με αρ. 23.06.011.01.934, ημερομηνίας 7 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.934
text: |-
  «Είναι γεγονός ότι πολλοί Κύπριοι συνηθίζουν να συλλέγουν διάφορα είδη αγριόχορτων από τους αγρούς. Παρατήρησα όμως ότι σε κάποιες περιπτώσεις η δραστηριότητα αυτή λαμβάνει χώρα σε καλλιεργημένα χωράφια με διάφορα ψυχανθή και δημητριακά, τα οποία δυστυχώς οι γεωργοί ψεκάζουν με διάφορα ζιζανιοκτόνα και άλλα τοξικά χημικά σκευάσματα. Έχω παρατηρήσει επίσης ότι οι γεωργοί δεν είναι υποχρεωμένοι να τοποθετούν σήμανση στο φρεσκοψεκασμένο αγρό, με αποτέλεσμα να υπάρχει μεγάλος κίνδυνος τοξικές χημικές ουσίες να μπαίνουν στην τροφική αλυσίδα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν γίνει αναλύσεις για τα υπολείμματα τοξικών ουσιών σε εδώδιμα αγριόχορτα που κυκλοφορούν στην αγορά, είτε συσκευασμένα είτε χύμα, και αν το πρόβλημα των υπολειμμάτων τοξικών ουσιών ή υπολειμμάτων χημικών ουσιών είναι εν γένει υπαρκτό.»
