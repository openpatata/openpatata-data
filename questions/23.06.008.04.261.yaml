_sources:
- http://www2.parliament.cy/parliamentgr/008_02/chronological/008_02_ΗD_1.htm
answers:
- http://www2.parliament.cy/parliamentgr/008_03b/23_06_008_04_261.htm
by:
- Καράς Αντώνης
date: '2004-10-13'
heading: Ερώτηση με αρ. 23.06.008.04.261, ημερομηνίας 13 Οκτωβρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.04.261
text: |-
  «Υπάρχει αίτημα του δήμου Δερύνειας για επίσπευση των διαδικασιών επιδιόρθωσης των κακοτεχνιών οι οποίες παρατηρήθηκαν στην κεντρική πλατεία του δήμου, καθώς και για ολοκλήρωση του όλου έργου.

  Σύμφωνα με πληροφόρηση που είχα από μέλη του δημοτικού συμβουλίου Δερύνειας, σε συνεδρία, ημερομηνίας 4 Μαρτίου 2004, μεταξύ του Υπουργού Εσωτερικών και του δημάρχου Δερύνειας το Τμήμα Πολεοδομίας και Οικήσεως ανέλαβε την ευθύνη για τις κακοτεχνίες και δεσμεύθηκε για την ανάληψη οποιωνδήποτε πρόσθετων δαπανών θα προκύψουν μέχρι την ολοκλήρωση των εργασιών περί το τέλος Απριλίου-μέσα Μαΐου 2004.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων σε ποιο στάδιο ευρίσκονται οι διαδικασίες υλοποίησης της δέσμευσης του Τμήματος Πολεοδομίας και Οικήσεως για την αποκατάσταση των κακοτεχνιών και άλλων προβλημάτων που προέκυψαν από τη χρήση ακατάλληλων υλικών και πότε υπολογίζεται ότι θα ολοκληρωθούν οι όποιες ατέλειες του όλου έργου.»
