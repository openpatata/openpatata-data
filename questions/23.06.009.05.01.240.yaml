_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.240.htm
by:
- Περδίκης Γιώργος
date: '2010-09-28'
heading: Ερώτηση με αρ. 23.06.009.05.01.240, ημερομηνίας 28 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.240
text: |-
  «Έχω πληροφορηθεί ότι σε χώρες μέλη της Ευρωπαϊκής Ένωσης, όπως η Μεγάλη Βρετανία, συνυπάρχουν τρεις εντελώς διαφορετικές επαγγελματικές ομάδες επιστημόνων διατροφής, που η καθεμιά έχει διαφορετικό ρόλο στη διασφάλιση και προώθηση της υγείας του λαού. Οι τρεις αυτές ομάδες είναι θεραπευτές διατροφολόγοι, διαιτολόγοι και διατροφολόγοι.

  Ήδη στο Ηνωμένο Βασίλειο προχωρεί η θεσμική ρύθμιση των τριών αυτών κατηγοριών, για να μη δημιουργούνται προβλήματα. Σύμφωνα με τον Επίτροπο Υγείας της Ευρωπαϊκής Ένωσης, η θεραπευτική διατροφολογία ή, όπως άλλως αναφέρεται ο κλάδος αυτός, η διατροφολογική ιατρική αποτελεί προτεραιότητα για την Ευρωπαϊκή Ένωση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει πρόθεση να προχωρήσει στη συμπερίληψη μιας νέας κατηγορίας, εκείνης των επιστημόνων διατροφολόγων θεραπευτών, στο Μητρώο Εγγραφής Επιστημόνων Τροφίμων, Τεχνολόγων Τροφίμων και Διαιτολόγων, η οποία θα πρέπει να είναι ανεξάρτητη από εκείνη των διαιτολόγων, αφού είναι εντελώς διαφορετική ειδικότητα με διαφορετικές σπουδές.»
