_id: 23.06.010.01.847_490
_position_on_page: 490
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.847.htm
by:
- mp_id: georgiadis-charis
date: '2012-05-17'
heading: Ερώτηση με αρ. 23.06.010.01.847, ημερομηνίας 17 Μαΐου 2012, του βουλευτή
  εκλογικής περιφέρειας Λευκωσίας κ. Χάρη Γεωργιάδη
identifier: 23.06.010.01.847
text: |-
  «Αντιλαμβάνομαι ότι, με βάση το υφιστάμενο νομικό πλαίσιο, εταιρείες οι οποίες επιθυμούν να δραστηριοποιηθούν εντός της Κύπρου στη γενική αεροπορία ως αεροταξί, δηλαδή στη χρήση ελικοπτέρων και μικρών αεροσκαφών (μέχρι 19 επιβάτες) για μεταφορά τουριστών και άλλων επιβατών, αποθαρρύνονται από το γεγονός ότι η εξασφάλιση άδειας λειτουργίας των εν λόγω εταιρειών γενικής αεροπορίας προϋποθέτει έκδοση άδειας αερομεταφορέα (AOC), η οποία έχει υψηλό κόστος απόκτησης και συντήρησης σε σχέση με τα αναμενόμενα λειτουργικά έσοδα.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων κατά πόσο είναι στις προθέσεις της κυβέρνησης η τροποποίηση του περί Πολιτικής Αεροπορίας Νόμου, με τρόπο που να ενσωματώνει την προσφορά υπηρεσίας αεροταξί κάτω από το άρθρο 107, κάτι το οποίο θα επιτρέψει την ανάπτυξη αυτής της δραστηριότητας, η οποία πιθανόν να είναι υποβοηθητική για τον τουρισμό και να επιφέρει προοπτικές απασχόλησης και ανάπτυξης.»
