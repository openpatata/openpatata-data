_id: 23.06.010.01.793_436
_position_on_page: 436
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.793.htm
by:
- mp_id: perdikis-giorgos
date: '2012-05-04'
heading: Ερώτηση με αρ. 23.06.010.01.793, ημερομηνίας 4 Μαΐου 2012, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.010.01.793
text: |-
  «Έχω πληροφορηθεί ότι το κοινοτικό συμβούλιο της κοινότητας Αμιάντου της επαρχίας Λεμεσού προτείνει την κατασκευή τελεφερίκ που να ενώνει την κορυφή του Τροόδους με το χωριό Αμίαντος. Σημειώνεται ότι τέτοιου είδους κατασκευή λειτουργούσε από το μεταλλείο Αμιάντου μέχρι τη Λεμεσό (ο γνωστός “εναέριος”) για τη μεταφορά του μεταλλεύματος από το ορυχείο προς το λιμάνι Λεμεσού, από όπου και εξαγόταν στο εξωτερικό την εποχή της αποικιοκρατίας. Το ιστορικό αυτό γεγονός μπορεί να συνδυαστεί με τη δημιουργία του τελεφερίκ, το οποίο θα αποτελεί πόλο έλξης για τους επισκέπτες στο Τρόοδος και θα επιλύσει σε μεγάλο βαθμό και το πρόβλημα στάθμευσης και πρόσβασης στην περιοχή σε εποχές υψηλής επισκεψιμότητας. Οι επισκέπτες δε θα χρειάζεται να ανεβαίνουν στην πλατεία με το αυτοκίνητό τους, αφού θα μπορούν να σταθμεύουν στην περιοχή Αμιάντου και θα ανεβαίνουν με τελεφερίκ.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ενημερωθεί για τις προτάσεις των κατοίκων και ποια είναι η θέση της κυβέρνησης επί της προτάσεως αυτής.»
