_id: 23.06.010.01.1007_650
_position_on_page: 650
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1007.htm
by:
- mp_id: nikolaidis-nikos
date: '2012-06-21'
heading: Ερώτηση με αρ. 23.06.010.01.1007, ημερομηνίας 21ης Ιουνίου 2012, του βουλευτή
  εκλογικής περιφέρειας Λεμεσού κ. Νίκου Νικολαΐδη
identifier: 23.06.010.01.1007
text: |-
  «Πρόσφατα έχω γίνει κοινωνός του αιτήματος της κοινότητας Επισκοπής Λεμεσού για οικονομική βοήθεια από το Υπουργείο Εσωτερικών, το Τμήμα Δημοσίων Έργων, το Τμήμα Αναπτύξεως Υδάτων και το Τμήμα Πολεοδομίας και Οικήσεως για την κατασκευή οχετών για τα όμβρια ύδατα.



  Το αίτημα της κοινότητας τέθηκε ήδη από το κοινοτικό συμβούλιο Επισκοπής στο Υπουργείο Εσωτερικών, στο Τμήμα Δημοσίων Έργων, στο Τμήμα Αναπτύξεως Υδάτων και στο Τμήμα Πολεοδομίας και Οικήσεως με επιστολές, ημερομηνίας 14 Ιουνίου 2012. Η κατασκευή του έργου καθίσταται αναγκαία, αφού η κατάσταση όσον αφορά τη διαχείριση των ομβρίων υδάτων έχει επιδεινωθεί λόγω του αυτοκινητόδρομου και της λειτουργίας συνοικισμών αυτοστέγασης βόρεια της κοινότητας. Μέρος του έργου έχει ήδη κατασκευαστεί.

  Νοουμένου ότι η κατασκευή οχετών για τα όμβρια ύδατα αποτελεί ένα σημαντικό έργο για την κοινότητα Επισκοπής, παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο υπάρχει πρόθεση από την αρμόδια αρχή να βοηθήσει οικονομικά στην αποπεράτωση του έργου.»
