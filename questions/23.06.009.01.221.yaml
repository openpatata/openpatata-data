_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_221.htm
by:
- Περδίκης Γιώργος
date: '2007-01-16'
heading: Ερώτηση με αρ. 23.06.009.01.221, ημερομηνίας 16 Ιανουαρίου 2007, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.221
text: |-
  « Παρακαλείται ο αρμόδιος υπουργός να πληροφορήσει τη Βουλή των Αντιπροσώπων αν η κυβέρνηση προβληματίζεται, ενόψει της εφαρμογής της πολιτικής για τα γήπεδα γκολφ να θέσει το θέμα της άρδευσης και ύδρευσης των τριών υφιστάμενων επιχειρήσεων των γηπέδων γκολφ στην Πάφο, οι οποίες χρησιμοποιούν νερό από γεωτρήσεις ή υδατικά φράγματα ή από το φράγμα του Ασπρόκρεμμου. Λόγω των συνθηκών από τη φετινή ανομβρία είναι σκανδαλώδες στις επιχειρήσεις των γηπέδων γκολφ να επιτρέπονται παράνομες πράξεις (π.χ. αμμοληψία, κατασκευή χωρίς άδεια παραποτάμιας ιδιωτικής δεξαμενής κ.λπ.) και να παρέχονται χωρίς φειδώ εκατομμύρια τόνοι νερού.

  Παρακαλείται επίσης να πληροφορήσει τη Βουλή για τα ακόλουθα:

  1. Μήπως υπάρχει σκέψη αναθεώρησης της συμφωνίας με την εταιρεία “Lanitis Aphrodite Hills”, με βάση την οποία δικαιούται να ζητήσει μέχρι και 1,4 εκατομ. κυβικά μέτρα νερού το χρόνο;

  2. Ποιες είναι οι ποσότητες νερού που έχουν διατεθεί στη συγκεκριμένη εταιρεία από την αρχή της σύναψης της συμφωνίας;

  3. Πόσο νερό υπολογίζεται ότι καταναλώνεται από τις τρεις επιχειρήσεις των γηπέδων γκολφ;»
