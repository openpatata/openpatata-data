_position_on_page: 287
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-01-07'
heading: Ερώτηση με αρ. 23.06.010.05.286, ημερομηνίας 7 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.286
text: |-
  «Έχω πληροφορηθεί ότι το Τμήμα Περιβάλλοντος, στις περιπτώσεις κατά τις οποίες διαπιστώνεται ότι οποιαδήποτε ειδοποίηση εξώδικης ρύθμισης δεν έχει πληρωθεί, προωθεί την υπόθεση στο Γενικό Εισαγγελέα για πιθανή λήψη νομικών μέτρων εναντίον του Φορέα Εκμετάλλευσης. Σύμφωνα με την πληροφόρηση που έχω, εταιρείες που χρωστούν στο δημόσιο αποκλείονται από τις δημόσιες προσφορές. Ο περί Αποβλήτων Νόμος δεν περιλαμβάνει οποιαδήποτε πρόνοια για εξαίρεση οποιουδήποτε Φορέα Εκμετάλλευσης από δημόσιες προσφορές για απλήρωτα εξώδικα. Γενικώς, τίθεται αν τα απλήρωτα εξώδικα ή άλλες χρηματικές ποινές εντάσσονται στην απαγόρευση συμμετοχής σε δημόσιες προσφορές.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο προτίθεται να προχωρήσει με τροποποίηση των νομοθεσιών, έτσι ώστε όποιος δεν αποπληρώνει τα εξώδικά του ή άλλες χρηματικές ποινές να εξαιρείται από το δικαίωμα συμμετοχής σε διαγωνισμούς δημόσιων προσφορών.»
