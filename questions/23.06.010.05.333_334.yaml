_id: 23.06.010.05.333_334
_position_on_page: 334
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_333.htm
by:
- mp_id: perdikis-giorgos
date: '2016-01-26'
heading: Ερώτηση με αρ. 23.06.010.05.333, ημερομηνίας 26 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.333
text: |-
  «Με βάση στατιστικά στοιχεία της Ευρωπαϊκής Στατιστικής Υπηρεσίας, η Κύπρος διαμορφώνεται πλέον σε χώρα των πλουσίων και των φτωχών, καθώς άρχισε να διαγράφει το υψηλότερο εισοδηματικό χάσμα ανάμεσα στους πολίτες της. Σύμφωνα με την Ευρωπαϊκή Στατιστική Υπηρεσία και με βάση το δείκτη άνισης κατανομής του εισοδήματος, η Κύπρος βρίσκεται στην πρώτη θέση των ευρωπαϊκών χωρών όσον αφορά το εισοδηματικό χάσμα ανάμεσα στους πολίτες. Μάλιστα, έχει καταγραφεί η μεγαλύτερη αύξηση του δείκτη άνισης κατανομής εισοδήματος από το 2008 μέχρι το 2014 και η αύξηση αυτή είναι η μεγαλύτερη που έχει καταγραφεί στην Ευρώπη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν απασχολήσει την κυβέρνηση τα πρόσφατα στοιχεία που ανακοίνωσε η Ευρωπαϊκή Στατιστική Υπηρεσία αναφορικά με το εισοδηματικό χάσμα που καταγράφεται ανάμεσα στους πολίτες της Κύπρου και ποια μέτρα προτίθεται να λάβει για τη μείωση του εν λόγω εισοδηματικού χάσματος.»
