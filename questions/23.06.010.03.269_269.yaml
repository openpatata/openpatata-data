_id: 23.06.010.03.269_269
_position_on_page: 269
_sources:
- http://www2.parliament.cy/parliamentgr/008_02/chronological/008_02_IC.htm
answers: []
by:
- mp_id: perdikis-giorgos
date: '2013-10-31'
heading: Ερώτηση με αρ. 23.06.010.03.269, ημερομηνίας 31ης Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.269
text: |-
  «Έχουν τεθεί υπόψη μου προβλήματα που αφορούν τη μεταφορά των σάντουιτς που προσφέρουν διάφοροι ευεργέτες για το πρωινό άπορων μαθητών στα δημοτικά σχολεία. Πέραν του γνωστού προβλήματος που είδε το φως της δημοσιότητας και αφορούσε τη Σχολική Εφορεία Μέσα Γειτονιάς, μαθαίνω ότι κάποιες υπεραγορές ή επιχειρηματίες που έχουν δημόσια εξαγγείλει την καλοδεχούμενη προσφορά τους, ενώ διαθέτουν μεταφορικά μέσα, αρνούνται να τα χρησιμοποιήσουν και ζητούν από το Υπουργείο Παιδείας και Πολιτισμού ή τις σχολικές εφορίες να αναλάβουν το κόστος της μεταφοράς. Προκύπτουν έτσι σοβαρά θέματα που αφορούν το επίπεδο ασφάλειας και υγιεινής, αλλά και το κόστος που αναλαμβάνει το δημόσιο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιοι είναι οι οργανισμοί και οι επιχειρήσεις που συμβάλλουν οικονομικά ή σε είδος στην παροχή πρωινού στους άπορους μαθητές, καθώς και ποιοι από αυτούς τους φορείς έχουν αναλάβει και τη μεταφορά των σάντουιτς στα σχολεία.»
