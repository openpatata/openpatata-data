_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_335.htm
by:
- Ομήρου Γιαννάκης
date: '2008-04-11'
heading: Ερώτηση με αρ. 23.06.009.02.335, ημερομηνίας 11 Απριλίου 2008, του βουλευτή
  εκλογικής περιφέρειας Λευκωσίας κ. Γιαννάκη Ομήρου
identifier: 23.06.009.02.335
text: |-
  «Ο Σύνδεσμος Ναυτικών Πρακτόρων Κύπρου εγείρει τα εξής αιτήματα/προβλήματα που αφορούν τη λιμενική βιομηχανία:

  1. Ανάγκη επέκτασης, αναβάθμισης, εξοπλισμού και καλύτερης οργάνωσης και λειτουργίας του λιμανιού της Λεμεσού, ώστε να μπορεί να ανταποκρίνεται πληρέστερα στις νέες ανάγκες εξυπηρέτησης του κυπριακού εμπορίου, του διαμετακομιστικού φορτίου και της επιβατικής και τουριστικής κίνησης. Η αναβάθμιση της υφιστάμενης αίθουσας επιβατών και η κατασκευή της προγραμματισθείσας νέας αίθουσας είναι υψίστης προτεραιότητας.

  2. Προώθηση της ειλημμένης απόφασης, για να καταστεί το λιμάνι Λάρνακας κυρίως λιμάνι κρουαζιερόπλοιων και διασφάλιση του εργασιακού παρόντος και μέλλοντος των απασχολούμενων εργατοϋπαλλήλων.

  3. Επίλυση του προβλήματος της καθυστέρησης που παρατηρείται στον έλεγχο πλοίων που αντιμετωπίζουν ελλείψεις. Η καθυστέρηση σημειώνεται λόγω μη καταβολής αμοιβής για υπερωρίες απασχόλησης στους αρμόδιους επιθεωρητές.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων πώς προγραμματίζει να αντιμετωπίσει και να λύσει τα πιο πάνω προβλήματα.»
