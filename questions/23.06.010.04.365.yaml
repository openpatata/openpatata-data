answer: http://www2.parliament.cy/parliamentgr/008_3g/23_06_010_04_365.htm
identifier: 23.06.010.04.365
question:
  by:
  - Περδίκης Γιώργος
  date: '2015-01-12'
  text: |
    «Έχω πληροφορηθεί ότι η εταιρεία “Agia Napa Forest Golf Ltd”, στην οποία το Υπουργικό Συμβούλιο με την απόφασή του αρ. 76.578, ημερομηνίας 26 Φεβρουαρίου 2014, έχει εκμισθώσει δασική γη εμβαδού 590 δεκαρίων, που εμπίπτει σε περιοχή του δικτύου “Φύση 2000”, έχει υποβάλει αίτημα στο Υπουργείο Γεωργίας, Αγροτικής Ανάπτυξης και Περιβάλλοντος για αύξηση του εμβαδού της εκμισθωμένης δασικής γης κατά 100-150 δεκάρια, με την αιτιολογία ότι για τη δημιουργία γηπέδου γκολφ ικανού να φιλοξενήσει μεγάλα διεθνή τουρνουά απαιτείται γη συνολικού εμβαδού 700-750 δεκαρίων. Το αίτημα της εταιρείας επρόκειτο να συζητηθεί σε σύσκεψη στο Τμήμα Δασών στις 13 Νοεμβρίου 2014.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την εξέλιξη της υπόθεσης αυτής και αν τελικά ικανοποιήθηκε το αίτημα της εταιρείας.»
  title: Ερώτηση με αρ. 23.06.010.04.365, ημερομηνίας 12 Ιανουαρίου 2015, του βουλευτή εκλογικής περιφέρειας Λευκωσίας κ. Γιώργου Περδίκη
