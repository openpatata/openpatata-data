_id: 23.06.011.01.450_451
_position_on_page: 451
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_450.htm
by:
- mp_id: mylonas-pavlos
date: '2017-01-26'
heading: Ερώτηση με αρ. 23.06.011.01.450, ημερομηνίας 26 Ιανουαρίου 2017, του βουλευτή
  εκλογικής περιφέρειας Λεμεσού κ. Παύλου Μυλωνά
identifier: 23.06.011.01.450
text: |-
  «Μετά την ενημέρωσή μας σχετικά με τη δράση του Συμβουλίου Κοινοτικού Εθελοντισμού (ΣΚΕ) Κούρρη-Ξυλούρικου, το οποίο αποτελεί έναν αναβαθμισμένο φορέα κοινωνικής φροντίδας και απευθύνεται στις δώδεκα κοινότητες της κοιλάδας Κούρρη-Ξυλούρικου (Άλασσα, Απαισιά, Κορφή, Λιμνάτη, Καπηλειό, Άγιο Μάμα, Τριμήκληνη, Λάνεια, Δωρό, Μονάγρι, Άγιο Γεώργιο και Σιλίκου), παρακαλούμε τον αρμόδιο υπουργό να μας ενημερώσει σχετικά με τις προθέσεις της πολιτείας απέναντι σε αυτό.

  Το συγκεκριμένο ΣΚΕ είναι ένας φορέας εθελοντικός ο οποίος προσφέρει κατ’ οίκον διανομή φαγητού, από την οποία επωφελούνται περισσότερες από είκοσι τέσσερις οικογένειες, κατ’ οίκον φροντίδα κατοίκων του συμπλέγματος, βρεφονηπιακό σταθμό κ.ά. Η χορηγία που λάμβανε από την πολιτεία ανερχόταν το 2015 σε €15.000. Το 2016 αποφασίστηκε η μείωσή της κατά €7.000, έτσι έλαβε μόνο €8.000.

  Παρακαλούμε όπως ο αρμόδιος υπουργός μάς ενημερώσει για το σκοπό αυτής της μείωσης και για το αν προτίθεται να επιστρέψει αυτή την αποκοπή σε ένα φορέα με σημαντική δράση όσον αφορά στην πληθώρα των κοινωνικών προβλημάτων που ταλαιπωρούν τους συμπολίτες μας.»
