answers:
- http://www2.parliament.cy/parliamentgr/008_03d/23_06_009_03_599.htm
identifier: 23.06.009.03.599
question:
  by:
  - Μητσόπουλος Τάσος
  date: '2009-06-25'
  text: |-
    «Όπως είναι καλά γνωστό, η χρήση πλαστικής σακούλας αποτελεί σοβαρή απειλή για το περιβάλλον, αφού χρειάζονται 400 μέχρι 1 000 χρόνια για να αποσυντεθεί. Αν ληφθεί υπόψη ότι οι πρώτες σακούλες έκαναν την εμφάνισή τους το 1977, καταλήγουμε στο συμπέρασμα ότι μέχρι σήμερα καμιά από αυτές δεν έχει αποσυντεθεί.

    Σε άλλες ανεπτυγμένες κοινωνίες, με υψηλή περιβαλλοντική συνείδηση, έχουν ληφθεί συγκεκριμένα μέτρα κατά της χρήσης πλαστικής σακούλας. Στα μέτρα αυτά περιλαμβάνονται η χρήση σακούλας από βιοδιασπώμενα υλικά, η επιβολή φόρου σε κάθε σακούλα που πωλείται, ακόμη και η ολική απαγόρευσή της.

    Παρακαλώ τον αρμόδιο υπουργό να ενημερώσει τη Βουλή των Αντιπροσώπων για την ποσότητα σε πλαστικές σακούλες που υπολογίζεται ότι καταναλώνονται σήμερα στην Κύπρο, για τα μέτρα που λαμβάνονται για περιορισμό της χρήσης τους και κατά πόσο υπάρχουν σκέψεις για επιβολή φόρου και για ενθάρρυνση της χρήσης σακούλας από βιοδιασπώμενα υλικά.»
  title: Ερώτηση με αρ. 23.06.009.03.599, ημερομηνίας 25 Ιουνίου 2009, του βουλευτή
    εκλογικής περιφέρειας Λάρνακας κ. Τάσου Μητσόπουλου
