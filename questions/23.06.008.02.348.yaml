answers:
- http://www2.parliament.cy/parliamentgr/008_03/23_06_008_02_348.htm
identifier: 23.06.008.02.348
question:
  by:
  - Καράς Αντώνης
  date: '2003-05-27'
  text: |-
    «Εξαιτίας των συχνών δυστυχημάτων που συμβαίνουν στο νέο δρόμο Παραλιμνίου - Αγίας Νάπα εγείρονται πολλά ερωτήματα ως προς την καταλληλότητα του εν λόγω δρόμου. Ορισμένα οφθαλμοφανή λάθη/προβλήματα που παρουσιάζονται φαίνεται να είναι τα εξής:

    1. Η πυκνότητα κυκλοφορίας οχημάτων και ποδηλατιστών, η οποία επιβάλλει την περαιτέρω διαπλάτυνση του δρόμου.

    2. Η ελλιπής και προβληματική προειδοποιητική σήμανση (πινακίδες και φώτα τροχαίας) στις παρόδους εισόδου/εξόδου από και προς το δρόμο.

    3. Ενώ ο δρόμος είναι διπλής κατευθύνσεως, δεν υπάρχει καθόλου απόσταση/λωρίδα ασφαλείας μεταξύ του δρόμου και του πεζοδρομίου.

    4. Απότομες και επικίνδυνες έξοδοι/είσοδοι από και προς το δρόμο.

    5. Έλλειψη εξόδου/εισόδου εκεί όπου υπάρχουν πολλές κατοικίες και δημιουργία εξόδου/εισόδου σε σημείο/α όπου υπάρχει/ουν μόνο μία ή δύο κατοικίες κ.ά.

    Υπό το φως των πιο πάνω, παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

    α. Ποιοι εργάστηκαν στο σχεδιασμό και κατασκευή του εν λόγω δρόμου και πότε δόθηκε στην κυκλοφορία;

    β. Πόσα δυστυχήματα (θανατηφόρα και μη) συνέβησαν από την ημερομηνία που ο δρόμος δόθηκε στην κυκλοφορία;

    γ. Πόσες είσοδοι/έξοδοι υπάρχουν από και προς το δρόμο και βάσει ποιων κριτηρίων διανοίχτηκαν;

    δ. Τι προβλέπουν οι κανόνες ασφάλειας/κατασκευής δρόμων για την απόσταση ασφαλείας που πρέπει να υπάρχει μεταξύ του δρόμου και του πεζοδρομίου ή/και χαντακιού σε ένα δρόμο διπλής κατευθύνσεως;

    ε. Υπάρχουν σχέδια ανακατασκευής του δρόμου; Εάν ναι, σε ποιο στάδιο ευρίσκεται η όλη διαδικασία και πότε υπολογίζεται ότι θα ολοκληρωθεί;»
  title: Ερώτηση με αρ. 23.06.008.02.348 που υποβλήθηκε από το βουλευτή εκλογικής
    περιφέρειας Αμμοχώστου κ. Αντώνη Καρά στις 27 Μαΐου 2003.
