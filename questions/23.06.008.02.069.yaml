_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_069.htm
by:
- Μαύρου Ελένη
date: '2002-10-16'
heading: Ερώτηση με αρ. 23.06.008.02.069 που υποβλήθηκε από τη βουλευτή εκλογικής
  περιφέρειας Λευκωσίας κ. Ελένη Μαύρου στις 16 Οκτωβρίου 2002
identifier: 23.06.008.02.069
text: |-
  « Σύμφωνα με τον περί Βίας στην Οικογένεια Νόμο [119(Ι)2000], άρθρο 22, το δικαστήριο δύναται να εκδώσει διάταγμα αποκλεισμού του υπόπτου ή απομάκρυνσης ανηλίκου, έπειτα από αίτηση και της αστυνομίας, σε περίπτωση που υπάρχει καταγγελία ή ερευνάται ποινική υπόθεση βίας.

  Παρατηρείται, όμως, το φαινόμενο παραπομπής των θυμάτων από αστυνομικούς σε άλλους επαγγελματίες, με αποτέλεσμα να καθυστερεί η έκδοση των διαταγμάτων ή ακόμη και να αποθαρρύνονται τα θύματα από το να το πράξουν, γεγονός που μπορεί να θέσει σε κίνδυνο τη σωματική ακεραιότητά τους, πέρα από την επιπλέον ψυχολογική πίεση που προκαλεί και την εκ νέου θυματοποίηση των θυμάτων.

  Στην περίπτωση δε εμπλοκής κατηγόρου ή και αιτήσεως μέσω άλλων φορέων παρατηρείται μια χρονοβόρα διαδικασία που διίσταται της φιλοσοφίας της νομοθεσίας για άμεση προστασία των θυμάτων.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τις οδηγίες που έχουν δοθεί στο σώμα της αστυνομίας σχετικά με την εφαρμογή της πιο πάνω πρόνοιας.»
