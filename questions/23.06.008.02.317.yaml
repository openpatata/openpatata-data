answers:
- http://www2.parliament.cy/parliamentgr/008_03/23_06_008_02_317.htm
identifier: 23.06.008.02.317
question:
  by:
  - Περδίκης Γιώργος
  date: '2003-05-06'
  text: |-
    «Έχω πληροφορηθεί ότι ενώ υπάρχει μεγάλο ενδιαφέρον από τουριστικούς πράκτορες για ξενοδοχεία και κέντρα αναψυχής στην Κύπρο στα οποία να έχουν πρόσβαση άτομα με αναπηρίες, παρατηρείται έλλειψη τέτοιων τουριστικών υποστατικών. Το θέμα επείγει, γιατί το 2003 έχει κηρυχθεί Ευρωπαϊκό Έτος Αναπήρων και τέτοια ζητήματα τυγχάνουν ιδιαίτερης προσοχής. Σύμφωνα με τις πληροφορίες μου, εξήντα εκατομμύρια ανάπηρα άτομα θα έχουν ιδιαίτερες διευκολύνσεις, για να ταξιδεύσουν σε όλη την Ευρώπη, σε διάφορους προορισμούς, με ειδικά προγράμματα για τον τουρισμό.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που λαμβάνονται, ώστε τα τουριστικά καταλύματα να καταστούν προσβάσιμα σε ανάπηρα άτομα και το γεγονός αυτό να τύχει ανάλογης προβολής και στο εξωτερικό.»
  title: Ερώτηση με αρ. 23.06.008.02.317 που υποβλήθηκε από το βουλευτή εκλογικής
    περιφέρειας Λευκωσίας κ. Γιώργο Περδίκη στις 6 Μαΐου 2003.
