answers:
- http://www2.parliament.cy/parliamentgr/008_3g/23_06_010_03_193.htm
identifier: 23.06.010.03.193
question:
  by:
  - Περδίκης Γιώργος
  date: '2013-10-10'
  text: |-
    «Σύμφωνα με τις νέες ρυθμίσεις που ισχύουν από την 1η Αυγούστου 2013 στα δημόσια νοσηλευτήρια, έχει επιβληθεί γενικό τέλος 1,5% για το δικαίωμα νοσηλευτικής φροντίδας. Επιπρόσθετα, επιβάλλεται επιβάρυνση €3 για κάθε εγγραφή για επίσκεψη σε γιατρό, €0,5 για κάθε εγγραφή συνταγής φαρμάκου, €10 για γενικές αναλύσεις και €0,5 για κάθε επιπλέον ανάλυση με επικόλληση χαρτοσήμων στις συνταγές. Ιδιαίτερα όσον αφορά τη διαδικασία επικόλλησης των χαρτοσήμων για τα φάρμακα και τις αναλύσεις, προκαλείται ταλαιπωρία των ασθενών (ιδιαίτερα των ηλικιωμένων) και πρόσθετος και αχρείαστος φόρτος εργασίας για τους υπαλλήλους στα τμήματα εγγραφών και στα φαρμακεία των δημόσιων νοσηλευτηρίων.

    Υπάρχει η εισήγηση αντί των χαρτοσήμων να εισπράττεται με την εγγραφή ένα μικρό πρόσθετο ποσό €2-€5 τόσο για τα φάρμακα όσο και για τις αναλύσεις και να εκδίδεται μία απόδειξη που να περιλαμβάνει όλες τις υπηρεσίες. Στον καθορισμό του επιπρόσθετου τέλους πρέπει να ληφθεί υπόψη η μείωση του διοικητικού κόστους, διότι, όπως είναι τα πράγματα, μέρος του ποσού που καταβάλλεται για τα χαρτόσημα καλύπτει το διοικητικό κόστος.

    Λαμβάνοντας υπόψη ότι ο αρμόδιος Υπουργός Υγείας δήλωσε τον Αύγουστο του 2013, όταν άρχισε η εφαρμογή των νέων ρυθμίσεων στα δημόσια νοσηλευτήρια, ότι θα παρακολουθεί την κατάσταση και θα προβαίνει σε τροποποιήσεις, παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η πιο πάνω εισήγηση μπορεί να υιοθετηθεί από το Υπουργείο Υγείας.»
  title: Ερώτηση με αρ. 23.06.010.03.193, ημερομηνίας 10 Οκτωβρίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
