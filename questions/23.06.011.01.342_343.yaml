_id: 23.06.011.01.342_343
_position_on_page: 343
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_342.htm
by:
- mp_id: perdikis-giorgos
date: '2016-11-23'
heading: Ερώτηση με αρ. 23.06.011.01.342, ημερομηνίας 23 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.342
text: |-
  «Έχω πληροφορηθεί ότι οι εργαζόμενοι με το καθεστώς των συνεργατών στην Αρχή Ανάπτυξης Ανθρώπινου Δυναμικού (ΑΝΑΔ) καταγγέλλουν καταπάτηση των εργατικών δικαιωμάτων τους από τη διεύθυνση της ΑΝΑΔ, με την ανοχή του Υπουργείου Εργασίας, Πρόνοιας και Κοινωνικών Ασφαλίσεων. Ειδικότερα, η ΑΝΑΔ κατηγορείται ότι καταπατά όλες τις πρόνοιες της εργατικής νομοθεσίας μη καταβάλλοντας κοινωνικές ασφαλίσεις και καταργώντας όλα τα ωφελήματα υπό την κάλυψη της μίσθωσης υπηρεσιών. Σύμφωνα μάλιστα και με την πρόσφατη Έκθεση του Γενικού Ελεγκτή, η ΑΝΑΔ “[…] με παραπλανητικό τρόπο χρησιμοποιεί τη διαδικασία σύναψης δημόσιων συμβάσεων για πρόσληψη προσωπικού με αγορά υπηρεσιών ως αυτοεργοδοτουμένων για κάλυψη κενών οργανικών θέσεων […]. Συνεπώς, η ΑΝΑΔ απαλλάσσεται από όλες τις υποχρεώσεις που έχει οποιοσδήποτε εργοδότης απέναντι στους υπαλλήλους του με βάση την εργατική νομοθεσία στην Κύπρο, κάτι το οποίο συνιστά ποινικό αδίκημα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ευσταθούν οι εν λόγω καταγγελίες και ποια είναι η θέση της κυβέρνησης έναντι αυτών των καταγγελιών.»
