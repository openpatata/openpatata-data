_id: 23.06.011.01.329_330
_position_on_page: 330
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_329.htm
by:
- mp_id: perdikis-giorgos
date: '2016-11-17'
heading: Ερώτηση με αρ. 23.06.011.01.329, ημερομηνίας 17 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.329
text: |-
  «Έχω πληροφορηθεί ότι σχετικά με τη μετακίνηση των πετρελαιοδεξαμενών υγραερίου στην περιοχή του λιμανιού της Λάρνακας η κυβέρνηση έχει άτυπα αποδεχθεί τη μη τήρηση του χρονοδιαγράμματος του διατάγματος τερματισμού χρήσης, το οποίο έθετε ως χρονικό όριο το τέλος Ιανουαρίου 2017. Έχει ζητήσει από τις εταιρείες πετρελαιοειδών, και μάλιστα χωρίς να έχει ορίσει πρόστιμα ή/και αντισταθμιστικά οφέλη για την πόλη, να καθορίσουν οι ίδιες την ημερομηνία μετακίνησής τους. Με τον τρόπο αυτό προωθείται η παράταση της παραμονής των εγκαταστάσεων των εταιρειών στην πόλη, διαιωνίζοντας τα προβλήματα ασφάλειας και υγείας που αντιμετωπίζουν οι κάτοικοι στις γύρω περιοχές, καθώς και τη μη ορθολογική ανάπτυξη των παραλιακών αυτών περιοχών εξαιτίας των εν λόγω εγκαταστάσεων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο δόθηκε στις εταιρείες η ευχέρεια να αποφασίσουν για την ημερομηνία αποχώρησής τους από την περιοχή του λιμανιού της Λάρνακας και αν έχουν υπόψη τους τις ανησυχίες των κατοίκων της περιοχής, αλλά και πώς θα τις αντιμετωπίσουν.»
