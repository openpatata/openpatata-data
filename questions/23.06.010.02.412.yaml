_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.412.htm
by:
- Περδίκης Γιώργος
date: '2013-01-24'
heading: Ερώτηση με αρ. 23.06.010.02.412, ημερομηνίας 24 Ιανουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.412
text: |-
  «Κατά τη συνεδρίαση της Κοινοβουλευτικής Επιτροπής Περιβάλλοντος, ημερομηνίας 18 Δεκεμβρίου 2012, για το θέμα “Η ανάγκη προστασίας της περιοχής Λίμνης στην Πόλη Χρυσοχούς από δραστηριότητες, επεμβάσεις και προγραμματιζόμενα έργα με περιβαλλοντικές επιπτώσεις για την περιοχή και τους κατοίκους” κατατέθηκε παράπονο από τους κοινοτάρχες της περιοχής Πόλης Χρυσοχούς ότι στην περιοχή της παραλίας της Λίμνης και συγκεκριμένα στην περιοχή της αποβάθρας παραμένουν υπόλοιπα των αποβλήτων της μεταλλευτικής δραστηριότητας που προηγήθηκε προ δεκαετιών, καθώς και κάποια ετοιμόρροπα κτίρια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει σχεδιασμός για τον καθαρισμό της παραλίας και την επιδιόρθωση των κτισμάτων στην αποβάθρα της Λίμνης Πόλης Χρυσοχούς.»
