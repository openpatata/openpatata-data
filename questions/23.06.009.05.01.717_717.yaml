_id: 23.06.009.05.01.717_717
_position_on_page: 717
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.717.htm
by:
- mp_id: perdikis-giorgos
date: '2011-04-05'
heading: Ερώτηση με αρ. 23.06.009.05.01.717, ημερομηνίας 5 Απριλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.717
text: |-
  «Έχω πληροφορηθεί ότι το χωριό Νατά, αλλά και τα γύρω χωριά της επαρχίας Πάφου αντιμετωπίζουν πολύ σοβαρό πρόβλημα με την παρουσία ποντίκας στα χωράφια. Η κατάσταση μάλιστα έχει οξυνθεί τόσο πολύ, που τα τρωκτικά έχουν επιτεθεί στα δέντρα, με αποτέλεσμα αυτά να ξηραίνονται το ένα μετά το άλλο. Όπως πληροφορήθηκα, το Τμήμα Γεωργίας δεν μπορεί να τις καταπολεμήσει, επειδή βρίσκονται εντός οικιστικών ζωνών. Ενόψει του καλοκαιριού και λόγω των υψηλών θερμοκρασιών, που προκαλούν αύξηση της αναπαραγωγής, το πρόβλημα αναμένεται να οξυνθεί ακόμη περισσότερο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιες είναι οι αρμόδιες υπηρεσίες για την αντιμετώπιση τέτοιων προβλημάτων εντός οικιστικών περιοχών, καθώς και για τα μέτρα που λαμβάνουν οι υπηρεσίες αυτές για την απάλειψη του συγκεκριμένου προβλήματος στις προαναφερθείσες περιοχές της επαρχίας Πάφου.»
