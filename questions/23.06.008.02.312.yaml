answers:
- http://www2.parliament.cy/parliamentgr/008_03/23_06_008_02_312.htm
by:
- Μαύρου Ελένη
date: '2003-05-02'
heading: Ερώτηση με αρ. 23.06.008.02.312 που υποβλήθηκε από τη βουλευτή εκλογικής
  περιφέρειας Λευκωσίας κ. Ελένη Μαύρου στις 2 Μαΐου 2003.
identifier: 23.06.008.02.312
text: |-
  «Έχει επισημανθεί από καιρό η έλλειψη χώρου και ειδικών προγραμμάτων για τη στήριξη, ένταξη και άμεση προσαρμογή των ξένων εργαζομένων/επισκεπτών στην κυπριακή κοινωνία. Προς αυτή την κατεύθυνση πληροφορηθήκαμε ότι το Υπουργείο Εργασίας και Κοινωνικών Ασφαλίσεων μελετούσε την πιθανότητα διαμόρφωσης ενός κτιρίου στην οδό Αιγύπτου στη Λευκωσία, το οποίο θα ικανοποιούσε τις πιο πάνω ανάγκες όπως και θέματα ψυχαγωγίας των ξένων εργαζομένων.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τις σκέψεις που έχουν διαμορφωθεί όσον αφορά το πιο πάνω κέντρο, του οποίου οι προδιαγραφές, όπως αντιλαμβανόμαστε, θα στηρίζονται σε ευρωπαϊκά πρότυπα. Συγκεκριμένα, θα θέλαμε να ενημερωθούμε για τα ακόλουθα:

  Αντιλαμβανόμαστε ότι για τα πιο πάνω θα ληφθεί υπόψη η πολυπολιτισμικότητα των ξένων που βρίσκονται στην Κύπρο, η διαφορετικότητα των αναγκών και αντιλήψεών τους όπως και το γεγονός ότι ανάμεσά τους επικρατεί καχυποψία και δυσπιστία προς τις κρατικές υπηρεσίες. Θα ήταν βοηθητική, λοιπόν, για το σχεδιασμό των υπηρεσιών που θα παρέχονται και τη διαχείριση στη συνέχεια του κέντρου η συνεργασία με μη κυβερνητικές οργανώσεις που δραστηριοποιούνται στον τομέα αυτό.»
