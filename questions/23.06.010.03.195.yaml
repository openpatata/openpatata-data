answer: http://www2.parliament.cy/parliamentgr/008_3g/23_06_010_03_195.htm
identifier: 23.06.010.03.195
question:
  by:
  - Χατζηγιάννης Κυριάκος
  date: '2013-10-10'
  text: |
    «Έχω πληροφορηθεί ότι το Τμήμα Δασών διαθέτει δύο αεροσκάφη τα οποία χειρίζονται πιλότοι με εξάμηνη σύμβαση. Το σχετικό κόστος είναι τρεις φορές μεγαλύτερο από το κόστος εργοδότησης ενός Κύπριου πιλότου. Όπως πληροφορούμαι, υπάρχουν αρκετοί Κύπριοι πιλότοι οι οποίοι πληρούν τις διεθνείς προδιαγραφές για άσκηση αυτού του επαγγέλματος και με ικανοποιητική εμπειρία σε συνάρτηση με τις απαιτήσεις της κατασκευάστριας εταιρείας.

    Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

    1. Ποια είναι η διαδικασία ανάθεσης της σύμβασης στους πιλότους; Πώς προσλαμβάνονται ή πώς τους ανατίθεται η ευθύνη οδήγησης του αεροσκάφους;

    2. Για ποιο λόγο δεν εργοδοτείται Κύπριος πιλότος με σύμβαση;

    3. Με ποια διαδικασία γίνεται η επιλογή ασφαλιστικής εταιρείας για τα αεροπλάνα και ποιος έχει την τελική απόφαση;

    4. Ποιος κρίνει πότε χρειάζεται να απογειωθεί ένα αεροπλάνο και από ποιους ελέγχεται;

    5. Υπάρχει εγχειρίδιο λειτουργίας πτήσης (flight operation manual);»
  title: Ερώτηση με αρ. 23.06.010.03.195, ημερομηνίας 10 Οκτωβρίου 2013, του βουλευτή εκλογικής περιφέρειας Αμμοχώστου κ. Κυριάκου Χατζηγιάννη
