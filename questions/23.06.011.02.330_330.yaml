_id: 23.06.011.02.330_330
_position_on_page: 330
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_330.htm
by:
- mp_id: mavrou-eleni
date: '2017-12-22'
heading: Ερώτηση με αρ. 23.06.011.02.330, ημερομηνίας 22 Δεκεμβρίου 2017, της βουλευτού
  εκλογικής περιφέρειας Κερύνειας κ. Ελένης Μαύρου
identifier: 23.06.011.02.330
text: |-
  «Σε πρόσφατη συνάντησή μου ως προέδρου της Κοινοβουλευτικής Επιτροπής Εσωτερικών με ομάδα πολιτικών προσφύγων δέχθηκα σειρά παραπόνων που αφορούν στη στέγαση και σίτισή τους.

  Ως εκ τούτου, καλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα:

  Ενοίκιο:

  1. Βάσει ποιων κριτηρίων παραχωρείται το επίδομα ενοικίου;

  2. Λαμβάνεται καθόλου υπόψιν ο αριθμός των μελών από τα οποία αποτελείται μια οικογένεια;

  3. Ισχύει το ίδιο επίδομα για όλους τους δικαιούχους, ανεξαρτήτως σε ποια επαρχία διαμένουν;

  Σίτιση:

  1. Ποιο το ύψος του ποσού που παραχωρείται για σίτιση και με ποια κριτήρια παραχωρούνται τα ανάλογα κουπόνια;

  2. Πότε παραχωρούνται τα κουπόνια στους δικαιούχους (αρχές ή τέλος του μήνα);

  3. Βάσει ποιων κριτηρίων γίνεται η επιλογή των καταστημάτων, όπου μπορούν να εξαργυρωθούν τα κουπόνια;

  4. Είναι ικανοποιητικός ο αριθμός και η γεωγραφική κατανομή των καταστημάτων, ώστε να εξυπηρετούνται ικανοποιητικά οι δικαιούχοι;

  5. Γιατί δεν ακολουθείται η διαδικασία των προσφορών στην επιλογή των καταστημάτων αυτών;

  6. Ασκείται έλεγχος από τις αρμόδιες υπηρεσίες του κράτους ως προς το ύψος των τιμών και της ποιότητας των προϊόντων που πωλούνται σε αυτά; Πληροφορίες μας αναφέρονται σε αυξημένες τιμές, ενώ σε κάποιες περιπτώσεις δεν αναρτώνται τιμές στα προϊόντα. Παράπονα δεχθήκαμε και για την ποιότητα των προϊόντων και για το ότι οι ιδιοκτήτες υποδεικνύουν στους δικαιούχους ποια προϊόντα μπορούν να αγοράσουν.»
