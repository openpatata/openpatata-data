answers:
- http://www2.parliament.cy/parliamentgr/008_3g/23_06_010_04_443.htm
by:
- Περδίκης Γιώργος
date: '2015-02-18'
heading: Ερώτηση με αρ. 23.06.010.04.443, ημερομηνίας 18 Φεβρουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.443
text: |-
  «Σύμφωνα με το Σύνδεσμο Τουριστικών Επιχειρήσεων Κύπρου, η τουριστική βιομηχανία μέχρι το έτος 2005 κατέβαλλε τέλος 3% επί των ετησίων εισοδημάτων της ως εισφορά στον Κυπριακό Οργανισμό Τουρισμού. Θεωρήθηκε σκόπιμο για την πιο αποτελεσματική είσπραξη του τέλους αυτού, αλλά και για τη μείωση των λειτουργικών εξόδων είσπραξης, όπως αυξηθεί ο ΦΠΑ από 5% σε 8%, με την υποχρέωση του κράτους να καλύψει με αυξημένη χορηγία από το 2006 και εντεύθεν τη συνεπακόλουθη μείωση στα εισοδήματα του ΚΟΤ με την κατάργηση του τέλους του 3%. Η χορηγία αυτή ανήρχετο για το έτος 2005 στις £14.000.000 ή €23.900.000 περίπου, ενώ οι εισπράξεις από το τέλος του 3% τον ίδιο χρόνο ήσαν £19.105.473 ή €32.643.611. Αξίζει να σημειωθεί εν προκειμένω ότι ο ΦΠΑ μειώθηκε προσωρινά από 8% σε 5% για στήριξη της τουριστικής βιομηχανίας από την 1η Μαΐου 2009 μέχρι τις 30 Απριλίου 2010.

  Παρακαλώ να ενημερωθεί η Βουλή των Αντιπροσώπων για το σύνολο του ποσού που εισπράχθηκε από τις τουριστικές επιχειρήσεις για το τέλος του 3%, ποιο το ποσοστό συμμόρφωσης και αν αυτό το ποσό κατατέθηκε στον Κυπριακό Οργανισμό Τουρισμού (τα τελευταία πέντε χρόνια).»
