_id: 23.06.011.01.281_282
_position_on_page: 282
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-11-03'
heading: Ερώτηση με αρ. 23.06.011.01.281, ημερομηνίας 3 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.281
text: |-
  «Σύμφωνα με τις πληροφορίες μου, η κυβέρνηση της Δανίας πλήρωσε 900.000 δολάρια, προκειμένου να έχει πλήρη και επίκαιρη πρόσβαση στους φακέλους των Panama Papers, ώστε να μπορέσει να εντοπίσει φερόμενες υποθέσεις φοροαποφυγών. Το θέμα της επίσημης πρόσβασης στους φακέλους των Panama Papers έθεσε από τον Απρίλιο του 2016 η ΜΟΚΑΣ προς το Υπουργείο Οικονομικών, εξ όσων προκύπτει από τα πρακτικά της ειδικής συνάντησης της Συμβουλευτικής Αρχής Καταπολέμησης Αδικημάτων Νομιμοποίησης Εσόδων από Παράνομες Δραστηριότητες και Χρηματοδότησης της Τρομοκρατίας για τα Panama Papers στα γραφεία της MOKAΣ στις 18 Απριλίου 2016. Το θέμα ετέθη επανειλημμένα και κατά τη διάρκεια των τριών μέχρι τώρα συνεδριάσεων της Κοινοβουλευτικής Επιτροπής Θεσμών, Αξιών και Επιτρόπου Διοικήσεως.

  Παρακαλώ τον αρμόδιο υπουργό, υπό το φως της απόφασης της κυβέρνησης της Δανίας και άλλων κυβερνήσεων, να ενημερώσει τη Βουλή των Αντιπροσώπων αν προτίθεται να απευθυνθεί στην αρμόδια πηγή, για να εξασφαλίσει το σύνολο των εγγράφων και αρχείων, και αν έχει προς τούτο επιδιωχθεί οποιαδήποτε συνεργασία με ανάλογες αρχές της Ευρωπαϊκής Ένωσης (π.χ. Ελλάδα).»
