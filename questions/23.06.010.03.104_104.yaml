_position_on_page: 104
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_104.htm
by:
- Περδίκης Γιώργος
date: '2013-08-30'
heading: Ερώτηση με αρ. 23.06.010.03.104, ημερομηνίας 30 Αυγούστου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.104
text: |-
  «Έχω την εντύπωση ότι οι φετινές πυρκαγιές κατάκαψαν μέχρι σήμερα πολύ περισσότερη από πέρσι (σχεδόν διπλάσια) έκταση άγριας βλάστησης, αγροτικής γης και καλλιεργειών. Η καταστροφή σε πολλές περιοχές της Κύπρου είναι πολύ μεγάλη. Οι αρμόδιοι υποστηρίζουν ότι σε καμιά περίπτωση δεν πληρούνται τα κριτήρια που συμφωνηθήκαν με την Ευρωπαϊκή Ένωση για αποζημίωση από πυρκαγιές. Η Κύπρος πρέπει να θεωρηθεί ολόκληρη ως μία περιοχή και τα περιστατικά ως ένα και να ισχύσουν τα κριτήρια για την αποζημίωση. Θεωρώ ότι ένας σοβαρός λόγος που μεγιστοποίησε την καταστροφή είναι οι ελλείψεις που προκάλεσαν στις πυροσβεστικές δυνάμεις της χώρας μας τα μέτρα λιτότητας που επέβαλε η τρόικα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυπριακή κυβέρνηση έχει προβεί στα απαραίτητα διαβήματα, προκειμένου να διασφαλίσει τις απαραίτητες επιχορηγήσεις από την Ευρωπαϊκή Ένωση για την αποζημίωση των γεωργών και των κτηνοτρόφων των οποίων οι περιουσίες υπέστησαν ζημιές από τις πυρκαγιές του Αυγούστου 2013.»
