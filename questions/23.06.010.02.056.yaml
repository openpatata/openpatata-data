answers:
- http://www2.parliament.cy/parliamentgr/008-3f/23_06_010_02.056.htm
by:
- Περδίκης Γιώργος
date: '2012-08-30'
heading: Ερώτηση με αρ. 23.06.010.02.056, ημερομηνίας 30 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.056
text: |-
  «Έχω πληροφορηθεί ότι κατά την προσπάθεια κατάσβεσης πυρκαγιών το φετινό καλοκαίρι διατυπώθηκαν παράπονα από αυτόπτες μάρτυρες για το χρόνο αντίδρασης των εναέριων πυροσβεστικών μέσων. Οι πληροφορίες μου μιλούν για χρόνο ανταπόκρισης μεταξύ μισής και μίας ώρας. Τίθεται θέμα αν υπάρχει καθορισμένος χρόνος ανταπόκρισης για τα επίγεια και πτητικά μέσα και, αν ναι, ποιος είναι αυτός. Επίσης τίθεται θέμα για τους χώρους στάθμευσης και εξόρμησης των πτητικών μέσων. Υπάρχει κάποιας μορφής στρατηγικός σχεδιασμός για διασπορά δυνάμεων σε χώρους εξόρμησης πιο κοντά σε αξιολογημένες περιοχές υψηλού κινδύνου ή σε χώρους υδροληψίας;

  Παρακαλώ τον αρμόδιο υπουργό, που έχει την αρμοδιότητα της διαχείρισης των πτητικών μέσων πυρόσβεσης, να πληροφορήσει τη Βουλή των Αντιπροσώπων για τα πιο πάνω ερωτήματα.»
