_id: 23.06.010.01.681_323
_position_on_page: 323
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.681.htm
by:
- mp_id: perdikis-giorgos
date: '2012-03-29'
heading: Ερώτηση με αρ. 23.06.010.01.681, ημερομηνίας 29 Μαρτίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.681
text: |-
  «Έχω πληροφορηθεί ότι το Υπουργείο Εξωτερικών της Ελλάδας έχει επιταχύνει τη διαδικασία έκδοσης βίζας στο πλαίσιο προσπαθειών για την πάταξη της γραφειοκρατίας και την ενίσχυση του τουριστικού ρεύματος προς την Ελλάδα. Ο Υπουργός Εξωτερικών της Ελλάδας κ. Σταύρος Δήμας απέστειλε εγκύκλιο προς όλες τις ελληνικές διπλωματικές και προξενικές αρχές στο εξωτερικό, ζητώντας τη μέγιστη δυνατή διευκόλυνση προς τους υπηκόους τρίτων χωρών που επιθυμούν να επισκεφθούν την Ελλάδα μέσω της παροχής ταχύτατων, αποτελεσματικών και φιλικών διαδικασιών χορήγησης θεωρήσεων. Μεταξύ άλλων, ο Υπουργός Εξωτερικών της Ελλάδας ζήτησε η εξέταση των αιτημάτων για τη χορήγηση θεωρήσεων να ολοκληρώνεται εντός 48 ωρών. Επισημάνθηκε επίσης η ανάγκη αξιοποίησης των δυνατοτήτων δωρεάν χορήγησης βίζας σε συγκεκριμένες κατηγορίες αιτητών, όπως παιδιά κάτω των δώδεκα ετών, μαθητές, φοιτητές κ.τ.λ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προχωρήσει στην αποστολή εγκυκλίων προς όλες τις κυπριακές διπλωματικές και προξενικές αρχές στο εξωτερικό με παρόμοιο περιεχόμενο, όπως αυτό που έχει σταλεί από τον Υπουργό Εξωτερικών της Ελλάδας, πόσος είναι ο απαιτούμενος χρόνος, για να ολοκληρωθεί από τις κυπριακές αρχές η χορήγησης βίζας, και αν υπάρχει δυνατότητα δωρεάν χορήγησης βίζας σε συγκεκριμένες κατηγορίες αιτητών, όπως τα παιδιά, οι μαθητές, οι φοιτητές κ.ο.κ.»
