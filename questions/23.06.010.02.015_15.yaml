_position_on_page: 15
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.015.htm
by:
- Περδίκης Γιώργος
date: '2012-08-07'
heading: Ερώτηση με αρ. 23.06.010.02.015, ημερομηνίας 7 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.015
text: |-
  «Έχω πληροφορηθεί από επιστολή που απέστειλε ο Υπουργός Εμπορίου, Βιομηχανίας και Τουρισμού κ. Νεοκλής Συλικιώτης, ημερομηνίας 5 Ιουλίου 2012, στον Πρόεδρο της Βουλής των Αντιπροσώπων, με τίτλο “Ερωτήματα που προέκυψαν κατά τη διάρκεια των συνεδριών των επιτροπών Ελέγχου και Εμπορίου της Βουλής των Αντιπροσώπων”, ότι μέχρι στιγμής δε γινόταν έλεγχος στα τερματικά των πετρελαιοειδών στα αεροδρόμια. Όπως πληροφορήθηκα από την επιστολή, εντός του τρέχοντος έτους θα ξεκινούσαν οι έλεγχοι, αξιοποιώντας το νεοπροσληφθέντα οδηγό/εργάτη ικανό να χειριστεί την κινητή μονάδα ελέγχου ροομετρητών που διαθέτει ο Κλάδος Μετρολογίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ξεκινήσει η διεξαγωγή των ελέγχων στα τερματικά των πετρελαιοειδών στα αεροδρόμια και ποια τα αποτελέσματα των ελέγχων αυτών.»
