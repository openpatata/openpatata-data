answers: []
by:
- Χατζηγιάννης Κυριάκος
date: '2007-07-23'
heading: Ερώτηση με αρ. 23.06.009.02.011, ημερομηνίας 23 Ιουλίου 2007, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.02.011
text: |-
  «Σε πρόσφατο δημοσίευμα της εφημερίδας “Πολίτης” παρουσιάζεται μια διεθνής πρωτοβουλία που στόχο έχει να πεισθεί η κοινή γνώμη να καταναλώνει πόσιμο νερό από το δίκτυο υδατοπρομήθειας και να στραφεί κατά του εμφιαλωμένου νερού.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο οι αρμόδιες υπηρεσίες του κράτους μπορούν τεκμηριωμένα να προχωρήσουν στην ανάλογη εκστρατεία διασφαλίζοντας πλήρως την υγεία των καταναλωτών.

  Παρακαλώ επίσης όπως ενημερώσετε τη Βουλή των Αντιπροσώπων σχετικά με τα αποτελέσματα των αναλύσεων από ελέγχους που διενεργήθηκαν, κατά την περίοδο από την 1η Ιανουαρίου μέχρι τις 30 Ιουλίου 2007, για τα πιο κάτω:

  1. Δίκτυο της υδατοπρομήθειας στην ελεύθερη περιοχή Αμμοχώστου.

  2. Κερματοδέκτες διανομείς νερού.

  Σας ευχαριστώ εκ των προτέρων.»
