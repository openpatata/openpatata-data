_id: 23.06.011.01.681_682
_position_on_page: 682
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_681.htm
- http://www2.parliament.cy/parliamentgr/008_3h/23_06_011_01_682.htm
by:
- mp_id: theopemptou-charalampos
date: '2017-03-22'
heading: Ερώτηση με αρ. 23.06.011.01.681, ημερομηνίας 22 Μαρτίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.681
text: |-
  «Έχω πληροφορηθεί ότι η Αρχή Ηλεκτρισμού Κύπρου έχει αποστείλει στους κατοίκους του Ζυγίου ενημερωτικό φυλλάδιο με διάφορες πληροφορίες, που αφορούν την επικινδυνότητα της περιοχής, αφού η περιοχή εμπίπτει στην Οδηγία Seveso για μεγάλης έκτασης ατυχήματα. Η Αρχή Ηλεκτρισμού μέσα από το φυλλάδιό της καλεί τους κατοίκους να εφοδιαστούν με κουτί πρώτων βοηθειών, με τρόφιμα έκτακτης ανάγκης, με φανάρι και μπαταρίες, φιλτρόμασκες προσώπου και πυροσβεστήρα. Το σχετικό ενημερωτικό φυλλάδιο επισυνάπτεται.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν το ενημερωτικό φυλλάδιο στάλθηκε κατόπιν εγκρίσεως του αρμόδιου κυβερνητικού τμήματος και κατά πόσο θα σταλεί αντίστοιχου περιεχομένου επιστολή στους κατοίκους άλλων περιοχών που εμπίπτουν στην Οδηγία Seveso, π.χ. κοντά στα διυλιστήρια.

  Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο θεωρείται υποχρέωση των κατοίκων η ανάληψη των εξόδων αγοράς και συντήρησης του εξοπλισμού που αναφέρεται στην επιστολή της ΑΗΚ, αν μετά από την έκρηξη στο Μαρί έγινε αξιολόγηση της ανταπόκρισης των σχεδίων και των δράσεων και ποια τα αποτελέσματα της αξιολόγησης αυτής.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό



  .Ερώτηση με αρ. 23.06.011.01.682, ημερομηνίας 22 Μαρτίου 2017, της βουλευτού εκλογικής περιφέρειας Κερύνειας κ. Ελένης Μαύρου

  «Μετά την εφαρμογή της νομοθεσίας για την παραχώρηση του ελάχιστου εγγυημένου εισοδήματος και την καθυστέρηση που παρατηρήθηκε στην εξέταση των αιτήσεων των δικαιούχων, μεταξύ των οποίων περιλαμβάνονται και πολλοί μονογονιοί, καλείται ο αρμόδιος υπουργός όπως μας ενημερώσει για τον αριθμό των έκτακτων βοηθημάτων που δόθηκαν στο διάστημα αυτό για την άμεση επίλυση των τεράστιων προβλημάτων που αντιμετωπίζουν οι μονογονιοί, καθώς και το ύψος του ποσού που διατέθηκε για το σκοπό αυτό.

  Παρακαλούμε επίσης όπως ενημερωθούμε ποιο τμήμα του Υπουργείου Εργασίας, Πρόνοιας και Κοινωνικών Ασφαλίσεων είναι αρμόδιο για την έκδοση του έκτακτου βοηθήματος και στην βάση ποιων κριτηρίων παραχωρείται.»
