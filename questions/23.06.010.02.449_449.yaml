_id: 23.06.010.02.449_449
_position_on_page: 449
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.449.htm
by:
- mp_id: perdikis-giorgos
date: '2013-02-08'
heading: Ερώτηση με αρ. 23.06.010.02.449, ημερομηνίας 8 Φεβρουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.449
text: |-
  «Έχω πληροφορηθεί ότι Αμερικανοί ερευνητές υποστηρίζουν ότι οι λαμπτήρες εξοικονόμησης ενέργειας ενδεχομένως προκαλούν βλάβες στο δέρμα. Η επιστημονική ομάδα του Πανεπιστημίου Stony Brook στη Νέα Υόρκη ανακάλυψε ότι οι λαμπτήρες εξοικονόμησης ενέργειας εκλύουν πολύ υψηλά επίπεδα υπεριώδους ακτινοβολίας (UV), η οποία μπορεί να προκαλέσει βλάβη στα κύτταρα του δέρματος. Η αυξημένη έκθεση στη UV ακτινοβολία έχει διαπιστωθεί ότι προκαλεί καρκίνο. Οι λαμπτήρες εξοικονόμησης ενέργειας περιέχουν παράλληλα και μικρές ποσότητες υδραργύρου, ο οποίος έχει σχετιστεί με νευρολογικές βλάβες, γενετικές ανωμαλίες και άλλα προβλήματα υγείας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι υπηρεσίες του υπουργείου είναι ενήμερες για τα αποτελέσματα της έρευνας του πιο πάνω πανεπιστημίου και αν λαμβάνονται μέτρα πρόληψης, δεδομένης της ανάγκης για πλατιά εξάπλωση της χρήσης των λαμπτήρων αυτών.»
