answers:
- http://www2.parliament.cy/parliamentgr/008-3f/23_06_010_02.651.htm
by:
- Περδίκης Γιώργος
date: '2013-06-03'
heading: Ερώτηση με αρ. 23.06.010.02.651, ημερομηνίας 3 Ιουνίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.651
text: |-
  «Από απάντηση του Υπουργού Εσωτερικών κ. Σωκράτη Χάσικου σε ερώτησή μου με αρ. φακ. 23.06.010.02.101 πληροφορήθηκα ότι “η αρμόδια Αρχή (Έπαρχος Πάφου), προχώρησε στη λήψη δικαστικών μέτρων εναντίον της Εταιρείας Μάραθος Φαρμ Λτδ και των Διευθυντών της, για κατοχή και χρήση συστήματος επεξεργασίας χοιρολυμάτων, χωρίς την εξασφάλιση του απαιτούμενου πιστοποιητικού έγκρισης. Σχετική είναι η Ποινική Υπόθεση με αρ. 7636/12 του Επαρχιακού Δικαστηρίου Πάφου, η οποία ήταν ορισμένη για επίδοση στις 24.10.2012. Παρόλα αυτά, οι κατηγορούμενοι, δεν παρουσιάσθηκαν στο Δικαστήριο, κατά την εν λόγω ημερομηνία και για το λόγο αυτό εκδόθηκε εναντίον τους, Ένταλμα Σύλληψης, το οποίο ορίστηκε για έλεγχο στις 03.12.2012. Κατά την ημερομηνία αυτή, οι κατηγορούμενοι παρουσιάσθηκαν στο Δικαστήριο και η υπόθεση ορίστηκε για ακρόαση στις 14.05.2013.”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εκδικαστεί η υπόθεση και ποια είναι η απόφαση του δικαστηρίου.»
