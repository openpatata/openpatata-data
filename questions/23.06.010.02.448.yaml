_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.448.htm
by:
- Περδίκης Γιώργος
date: '2013-02-08'
heading: Ερώτηση με αρ. 23.06.010.02.448, ημερομηνίας 8 Φεβρουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.448
text: |-
  «Έχω πληροφορηθεί ότι ο τέως γενικός διευθυντής του Υπουργείου Εξωτερικών και νυν πρέσβης και μόνιμος αντιπρόσωπος στη Μόνιμη Αντιπροσωπεία της Κυπριακής Δημοκρατίας στον Οργανισμό Ηνωμένων Εθνών στη Νέα Υόρκη υπέβαλε αίτημα για να του καταβληθεί εκπαιδευτικό επίδομα για το γιο της συντρόφου του. Το ίδιο άτομο λάμβανε επί σειρά ετών εκπαιδευτικό επίδομα για την πληρωμή των διδάκτρων του γιου του από τη σύζυγό του σε πανάκριβο σχολείο των Βρυξελλών και ενόσω ο ίδιος υπηρετούσε στη Λευκωσία. Επίσης, ενόσω ήταν γενικός διευθυντής του Υπουργείου Εξωτερικών, ενέκρινε την έκδοση παράτυπα διπλωματικού διαβατηρίου για τη σύντροφό του, ώστε να μπορέσει να τον συνοδεύσει σε ταξίδι στην Κίνα, γεγονός που πιθανό να είναι εκτός των προνοιών της νομοθεσίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιες ήταν οι ενέργειες του υπουργού όσον αφορά τις πιο πάνω καταγγελίες.»
