_id: 23.06.010.01.1026_669
_position_on_page: 669
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1026.htm
by:
- mp_id: perdikis-giorgos
date: '2012-06-22'
heading: Ερώτηση με αρ. 23.06.010.01.1026, ημερομηνίας 22 Ιουνίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1026
text: |-
  «Όπως γνωρίζω, μέχρι πριν από λίγα χρόνια, ο σταθμός επεξεργασίας λυμάτων που θα εξυπηρετεί τις κοινότητες Ορμίδειας, Ξυλοτύμπου, ’χνας και Αυγόρου είχε χωροθετηθεί στην κτηνοτροφική περιοχή Ορμίδειας. Πρόσφατα πληροφορήθηκα ότι προχωρεί η απαλλοτρίωση ιδιοκτησιών στην περιοχή του φράγματος ’χνας για κατασκευή του σταθμού επεξεργασίας λυμάτων των πιο πάνω αναφερόμενων κοινοτήτων. Σημειώνεται ότι το φράγμα ’χνας είναι εντεταγμένο σε περιοχή προστασίας της φύσης “Natura 2000” και, σύμφωνα με τις πρόσφατες ευρωπαϊκές νομοθεσίες που έχουν μεταφερθεί στο κυπριακό δίκαιο, και για περιοχές που γειτνιάζουν με περιοχές “Natura 2000” επιβάλλεται η εκπόνηση μελέτης επιπτώσεων στο περιβάλλον με την ίδια σοβαρότητα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις τελικές αποφάσεις σχετικά με τη χωροθέτηση του εν λόγω σταθμού επεξεργασίας των λυμάτων, ο οποίος θα εξυπηρετεί τις κοινότητες Ορμίδειας, Ξυλοτύμπου, ’χνας και Αυγόρου, και αν θα εκπονηθούν νέες και σύγχρονες μελέτες επιπτώσεων στο περιβάλλον, λαμβάνοντας υπόψη ότι από το Μάρτιο του 2008 η περιοχή του φράγματος της ’χνας έχει ενταχθεί στο δίκτυο των ευρωπαϊκών περιοχών προστασίας της φύσης “Natura 2000”.»
