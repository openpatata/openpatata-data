_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.128.htm
by:
- Περδίκης Γιώργος
date: '2010-08-26'
heading: Ερώτηση με αρ. 23.06.009.05.01.128, ημερομηνίας 26 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.128
text: |-
  «Σύμφωνα με τη Σύμβαση των Ηνωμένων Εθνών για το Δίκαιο της Θάλασσας, κάθε κράτος με Αποκλειστική Οικονομική Ζώνη (ΑΟΖ) πρέπει να κάνει τα ακόλουθα:

  “1. Να καθορίσει ποιες περιοχές του θαλάσσιου χώρου περιλαμβάνονται στη δική του ΑΟΖ.

  2. Να επιχειρήσει, κατά τον καλύτερο δυνατό τρόπο, να εκτιμήσει τις διαφορετικές χρήσεις των πλουτοπαραγωγικών πηγών, καθώς και την αλληλεπίδρασή τους στην ΑΟΖ.

  3. Να επιχειρήσει την καθιέρωση στόχων και προτεραιοτήτων, υιοθετώντας πολιτική που να προάγει αυτούς τους στόχους και να ενσωματώνει αυτές τις προτεραιότητες.

  4. Να επιχειρήσει να ρυθμίσει τις διάφορες δραστηριότητες που θα λάβουν χώρα στην ΑΟΖ, ώστε αυτές οι δραστηριότητες να προσαρμόζονται στις εθνικές επιλογές και δραστηριότητες.

  5. Να καθιερώσει θεσμικό μηχανισμό για τη διαμόρφωση των αποφάσεων και τη διαχείριση της ΑΟΖ.

  6. Να προσδιορίζει αυτά τα προβλήματα ή τις ευκαιρίες που δεν μπορούν να επιλυθούν ή από τις οποίες δεν μπορούν να επωφεληθούν λόγω των περιορισμών που υφίστανται στην ΑΟΖ. Να αναπτύξουν στρατηγική, για να μπορέσουν να ξεπεράσουν τέτοιου είδους απώλειες.”

  Παρακαλώ τον αρμόδιο υπουργό να ενημερώσει, σημείο προς σημείο, ποια από τα πιο πάνω και σε ποιο βαθμό έχει υλοποιήσει η Κυπριακή Δημοκρατία στη δική της ΑΟΖ.»
