answers: []
by:
- Χατζηγιάννης Κυριάκος
date: '2010-09-16'
heading: Ερώτηση με αρ. 23.06.009.05.01.175, ημερομηνίας 16 Σεπτεμβρίου 2010, του
  βουλευτή εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.05.01.175
text: |-
  «Μετά την αλλαγή της νομοθεσίας που αφορά το Συμβούλιο Εμπορίας Κυπριακών Πατατών (ΣΕΚΠ), αλλά και την υποχρέωση του ΣΕΚΠ να καλύπτει από μόνο του τα έξοδά του, παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα:

  Πώς προτίθεται το κράτος να καλύψει τους μισθούς του προσωπικού από την 1η Σεπτεμβρίου 2010;

  Ένα σχέδιο εθελοντικής αφυπηρέτησης του προσωπικού ως βοήθεια από το κράτος λόγω αλλαγής του καθεστώτος και προσαρμογής του στην ελεύθερη αγορά αποτελεί κρατική ενίσχυση; Εάν ναι, τι προτίθεται το κράτος να κάνει και πότε και, εάν όχι, γιατί το κράτος δεν ετοιμάζει ένα τέτοιο σχέδιο;

  Το ΣΕΚΠ θα προχωρήσει σε προσφορά υπηρεσιών προς το κράτος; Ποιες θα είναι αυτές οι υπηρεσίες και πώς αποτρέπεται η κρατική επιδότηση αυτών των οικονομικών δραστηριοτήτων;

  Ποιοι οι λόγοι για τους οποίους το ΣΕΚΠ προτίθεται να συστήσει θυγατρική εταιρεία; Αυτή η δυνατότητα πηγάζει από την υφιστάμενη νομοθεσία;»
