_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-12-09'
heading: Ερώτηση με αρ. 23.06.010.05.256, ημερομηνίας 9 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.256
text: |-
  «Έχω γίνει αποδέκτης επιστολής του Οργανισμού Ανακύκλωσης Κύπρου και του Συλλογικού Εναλλακτικού Συστήματος Διαχείρισης Αποβλήτων, ημερομηνίας 18 Σεπτεμβρίου 2015, αναφορικά με την επιβάρυνση των εργολάβων και των παραγωγών με τέλη, όταν αποφασίζουν την επαναχρησιμοποίηση των αποβλήτων από εκσκαφές. Όπως με πληροφορεί η εν λόγω επιστολή, η Υπηρεσία Μεταλλείων επιβάλλει χρεώσεις, της τάξης του €1,25 ανά τόνο χωμάτων εκσκαφής, ακόμη και στις περιπτώσεις που εργολάβος προβαίνει στη μεταφορά των χωμάτων εκσκαφής για επαναχρησιμοποίησή τους σε άλλο έργο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει με τροποποίηση των περί Μεταλλείων και Λατομείων Κανονισμών του 1956 έως 2014, έτσι ώστε, όταν πρόκειται για αποδεδειγμένη επαναχρησιμοποίηση των χωμάτων εκσκαφής, να μην επιβάλλονται χρεώσεις στους εργολάβους και τους παραγωγούς.»
