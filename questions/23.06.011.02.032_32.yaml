_id: 23.06.011.02.032_32
_position_on_page: 32
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_032.htm
by:
- mp_id: mavrou-eleni
date: '2017-08-02'
heading: Ερώτηση με αρ. 23.06.011.02.032, ημερομηνίας 2 Αυγούστου 2017, της βουλευτού
  εκλογικής περιφέρειας Κερύνειας κ. Ελένης Μαύρου
identifier: 23.06.011.02.032
text: |-
  «Καλείται ο αρμόδιος υπουργός να μας ενημερώσει ως προς το ποιος και στη βάση ποιων κριτηρίων αποφάσισε τη διοργάνωση εκπαιδευτικού προγράμματος και τη διεξαγωγή εξετάσεων από το Πανεπιστήμιο Κύπρου για σκοπούς εγγραφής στα Μητρώα Λειτουργών Κηδειών και Ταριχευτών, εφόσον, όπως έχουμε ενημερωθεί, δεν υπήρξε απόφαση προς τούτο του Συμβουλίου Εγγραφής Λειτουργών Κηδειών και Ταριχευτών. Επίσης, παρακαλούμε όπως δοθούν απαντήσεις για τα ακόλουθα:

  1. Πώς καθορίστηκε και από ποιον η ύλη του προγράμματος; Από στοιχεία που κατέχουμε, μέλη του εν λόγω συμβουλίου αμφισβήτησαν την ύλη, τον τόπο και το χρόνο των εξετάσεων.

  2. Αφού αμφισβητήθηκε η όλη διαδικασία από μέλη του συμβουλίου, πώς στη συνέχεια ενεγράφησαν στα ανάλογα μητρώα οι λειτουργοί κηδειών και οι ταριχευτές;

  3. Ποιος καθόρισε το κόστος αυτού του προγράμματος και κατ’ επέκταση ποιος καθόρισε το ύψος του ποσού που κατέβαλαν οι ενδιαφερόμενοι για το πρόγραμμα που παρακολούθησαν και για τις εξετάσεις στις οποίες παρακάθισαν στη συνέχεια;»
