_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.573.htm
by:
- Χατζηγιάννης Κυριάκος
date: '2011-01-31'
heading: Ερώτηση με αρ. 23.06.009.05.01.573, ημερομηνίας 31ης Ιανουαρίου 2011, του
  βουλευτή εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.05.01.573
text: |-
  «Ένα από τα χρόνια προβλήματα που αντιμετωπίζουν οι πολίτες στα Πολεμίδια είναι η ύπαρξη πυλώνων και εναέριων γραμμών μεταφοράς ρεύματος πολύ ψηλής τάσης της ΑΗΚ. Οι πυλώνες διέρχονται από κατοικημένες περιοχές, γεγονός που ελλοχεύει κινδύνους για την υγεία των κατοίκων. Για αυτό το λόγο επανέρχομαι σε προηγούμενη ερώτησή μου σχετικά με την ανάγκη απομάκρυνσης των πυλώνων, οι οποίοι μάλιστα είναι σε απόσταση λίγων μέτρων από τις κρεβατοκάμαρες των κατοίκων, γεγονός που προκαλεί την αντίδραση πολιτών.

  Το αίτημα των πολιτών ξεκίνησε να ικανοποιείται με την απομάκρυνση της μιας γραμμής και με τη σταδιακή απομάκρυνση πυλώνων από κατοικημένες περιοχές. Τώρα αυτό που απομένει είναι το έργο αυτό να προχωρήσει με γοργούς ρυθμούς και να απομακρυνθεί και η δεύτερη γραμμή, ώστε να μην υπάρχει κίνδυνος για την υγεία των κατοίκων και να μην επιβαρύνεται η καθημερινότητά τους.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

  1. Σε ποιο στάδιο βρίσκεται η διαδικασία απομάκρυνσης των πυλώνων και εναέριων γραμμών μεταφοράς ρεύματος πολύ ψηλής τάσης στα Πολεμίδια;

  2. Πότε προβλέπεται να ολοκληρωθεί η απομάκρυνση των πυλώνων;»
