_id: 23.06.011.02.365_365
_position_on_page: 365
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: theopemptou-charalampos
date: '2018-02-02'
heading: Ερώτηση με αρ. 23.06.011.02.365, ημερομηνίας 2 Φεβρουαρίου 2018, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.02.365
text: |-
  «Στο άρθρο 23 του Κανονισμού 1308/2013 για τη θέσπιση κοινής οργάνωσης των αγορών γεωργικών προϊόντων και κάτω από τον τίτλο “Ενίσχυση για την παροχή οπωροκηπευτικών, μεταποιημένων οπωροκηπευτικών και προϊόντων μπανάνας στα παιδιά” αναφέρεται στην παράγραφο 2 το εξής: “Τα κράτη μέλη που επιθυμούν να συμμετάσχουν στο καθεστώς διαμορφώνουν προηγουμένως, σε εθνικό ή περιφερειακό επίπεδο, τη στρατηγική για την εφαρμογή του. Προβλέπουν επίσης τα συνοδευτικά μέτρα που είναι αναγκαία για την αποτελεσματικότητα του προγράμματος, όπως ενδεχομένως ενημέρωση για τα μέτρα διαπαιδαγώγησης, με στόχο την ανάπτυξη υγιεινών διατροφικών συνηθειών, για τις τοπικές αλυσίδες τροφίμων και για την καταπολέμηση της κατασπατάλησης τροφίμων”.

  Με βάση τα πιο πάνω και τα όσα αναφέρει ο κανονισμός, παρακαλώ τον αρμόδιο υπουργό όπως:

  1. αποστείλει για ενημέρωση στη Βουλή των Αντιπροσώπων τη στρατηγική που προβλέπεται στην παράγραφο 2 του άρθρου 23 του πιο πάνω κανονισμού,

  2. ενημερώσει τη Βουλή για τη διαδικασία που ακολούθησε στην ετοιμασία της πιο πάνω στρατηγικής,

  3. ενημερώσει τη Βουλή για τα μέτρα που έχουν παρθεί για ενημέρωση και διαπαιδαγώγηση με στόχο:

  (α) την ανάπτυξη υγιεινών διατροφικών συνηθειών,

  (β) τις τοπικές αλυσίδες τροφίμων,

  (γ) την καταπολέμηση της κατασπατάλησης τροφίμων.»
