_id: 23.06.011.02.242_242
_position_on_page: 242
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: theopemptou-charalampos
date: '2017-10-26'
heading: Ερώτηση με αρ. 23.06.011.02.242, ημερομηνίας 26 Οκτωβρίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.02.242
text: |-
  «Από παλαιότερη απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη σε ερώτηση του βουλευτή κ. Ηλία Μυριάνθους με αρ. 23.06.011.01.177 αναφορικά με την παράνομη τοποθέτηση τροχόσπιτων και την παράνομη κατασκευή υποστατικών στην περιοχή των Λουτρών της Αφροδίτης, πληροφορήθηκα ότι «το ζήτημα αντιμετωπίζεται και στα πλαίσια υλοποίησης του διαχειριστικού σχεδίου της περιοχής “Natura 2000” του Ακάμα, μέσω του οποίου προτείνεται η δημιουργία μικρού κατασκηνωτικού χώρου στην περιοχή». Στην απάντησή του ο υπουργός ανέφερε παράλληλα ότι με την κατάλληλη διαχείριση ενός ορθά σχεδιασμένου για την περιοχή κατασκηνωτικού χώρου θα επιλύονταν στο μέγιστο βαθμό τα προβλήματα που παρατηρούνται σήμερα.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων πού βρίσκεται το θέμα του κατασκηνωτικού χώρου στην περιοχή των Λουτρών της Αφροδίτης.»
