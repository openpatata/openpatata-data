_position_on_page: 84
_sources:
- http://www2.parliament.cy/parliamentgr/008_02/chronological/008_02_ZD.htm
answers:
- http://www2.parliament.cy/parliamentgr/008_03/23_06_007_04_085.htm
by:
- Κληρίδου Καίτη
date: '2000-04-06'
heading: Ερώτηση με αρ. 23.06.007.04.085 που υποβλήθηκε από τη βουλευτή εκλογικής
  περιφέρειας Λευκωσίας κ. Καίτη Κληρίδου στις 6 Απριλίου 2000
identifier: 23.06.007.04.085
text: |-
  «Είναι γνωστό ότι τα τελευταία χρόνια υπάρχει πρόβλημα ικανοποιητικής ροής νερού στο φράγμα της Αγίας Μαρίνας Ξυλιάτου και γενικά μείωση της παραχώρησης νερού στην περιοχή.

  Εντούτοις, παρ’ όλον ότι έγιναν σοβαρές αποκοπές και μειώσεις παροχής νερού στους καταναλωτές γεωργούς και κτηνοτρόφους, οι κυβερνητικές υπηρεσίες έχουν εντάξει νέα τεμάχια στον αναδασμό για άρδευση.

  Παρακαλούνται τα αρμόδια τμήματα να διευκρινίσουν το θέμα αυτό.

  Περαιτέρω παρακαλούνται τα αρμόδια τμήματα να πληροφορήσουν το σώμα τι σχέδια υπάρχουν για αντιμετώπιση του προβλήματος της λειψυδρίας στην περιοχή και συγκεκριμένα για την κατασκευή διυλιστηρίου και ανόρυξη γεωτρήσεων στην τοποθεσία Κελλιέγη.

  Τέλος, παρακαλούνται τα αρμόδια τμήματα να πληροφορήσουν το σώμα πώς αντιμετωπίζουν το αίτημα της κοινότητας για επιχορήγηση της αγοράς νερού από την κοινότητα Λαγουδερών, καθώς επίσης και το αίτημα για επιστροφή του ποσού που πλήρωσε η κοινότητα για την αξιοποίηση της γεώτρησης 131/84, η οποία από τον πρώτο χρόνο λειτουργίας της φάνηκε ότι ήταν ανεπιτυχής.»
