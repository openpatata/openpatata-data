_id: 23.06.011.02.061_61
_position_on_page: 61
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-22'
heading: Ερώτηση με αρ. 23.06.011.02.061, ημερομηνίας 22 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.061
text: |-
  «Κατά την πρόσφατη συνάντησή μου με αντιπροσωπία των κατεχόμενων κοινοτήτων μού ετέθη το θέμα της οικονομικής στήριξης των κοινοτικών συμβουλίων και της αύξησης της αποζημίωσης των κοινοταρχών των κατεχόμενων κοινοτήτων. Όπως φαίνεται και στον πίνακα που επισυνάπτεται, οι κοινοτάρχες των κατεχόμενων κοινοτήτων λαμβάνουν αποζημιώσεις πολύ κατώτερες αυτών των κοινοταρχών των ελεύθερων περιοχών, αλλά και των δημάρχων και των μελών των δημοτικών συμβουλίων των κατεχόμενων δήμων. Είμαι βέβαιος ότι θεωρείται απαράδεκτη και άδικη αυτή η κατάσταση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων με ποιο τρόπο σκοπεύει να αποκαταστήσει την αδικία και μέχρι πότε θα ισχύει αυτή η άδικη και ανισομερής κατάσταση. Παρακαλώ επίσης τον αρμόδιο υπουργό να ενημερώσει το σώμα πότε θα αυξηθεί η κρατική χορηγία για τα κοινοτικά συμβούλια των κατεχόμενων κοινοτήτων.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
