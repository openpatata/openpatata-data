answers:
- http://www2.parliament.cy/parliamentgr/008_03c/23_06_009_01_024.htm
by:
- Περδίκης Γιώργος
date: '2006-08-30'
heading: Ερώτηση με αρ. 23.06.009.01.024, ημερομηνίας 30 Αυγούστου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.024
text: |-
  «Έχω πληροφορηθεί ότι καθυστερεί η εφαρμογή του συστήματος ESVA για τα μεταχειρισμένα αυτοκίνητα που εισάγονται στην Κύπρο. Το θέμα είχα εγείρει και με ερώτησή μου στη Βουλή με αρ. 23.06.008.04.767, ημερομηνίας 6 Απριλίου 2005. Στην απάντησή του ο τότε Υπουργός Συγκοινωνιών και Έργων σημείωσε ότι στόχος του Τμήματος Οδικών Μεταφορών ήταν μέχρι το τέλος του 2005 αρχές του 2006 να εφαρμοστεί και στην Κύπρο ο έλεγχος με βάση το σύστημα ESVA.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για την πορεία εφαρμογής των μέτρων για τους κόφτες φορτηγών αυτοκινήτων, για τον έλεγχο της εκπομπής ρύπων, για την εφαρμογή της αρχής της άμεσης απόσυρσης από την κυκλοφορία όσων φορτηγών παρανομούν και για την πορεία εφαρμογής του συστήματος ESVA στην Κύπρο.»
