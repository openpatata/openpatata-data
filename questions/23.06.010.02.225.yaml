answers:
- http://www2.parliament.cy/parliamentgr/008-3f/23_06_010_02.225.htm
by:
- Χαραλαμπίδου Ειρήνη
date: '2012-10-24'
heading: Ερώτηση με αρ. 23.06.010.02.225, ημερομηνίας 24 Οκτωβρίου 2012, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.02.225
text: |-
  «Σύμφωνα με έρευνα του Κυπριακού Συνδέσμου Οικογενειακού Προγραμματισμού, αλλά και μέσα από ποιοτική έρευνα με εκπαιδευτικούς, παρουσιάζονται μαρτυρίες και ανησυχητικά στοιχεία σε σχέση με την ομοφοβία στην εκπαίδευση. Ως εκ τούτου, διαφαίνεται ότι παιδιά όλων των ηλικιών στα σχολεία είναι εκτεθειμένα σε προσβολές, χλευασμούς, ακόμη και σε βιαιοπραγίες.

  Το μάθημα “Αγωγή της Υγείας”, σύμφωνα με τοποθέτηση εκπροσώπου του Υπουργείου Παιδείας και Πολιτισμού σε συνεδρία κοινοβουλευτικής επιτροπής, φαίνεται να θεωρείται μέτρο αντιμετώπισης της ομοφοβίας στην εκπαίδευση. Δεδομένου ότι το συγκεκριμένο μάθημα όχι μόνο δεν έχει εισαχθεί, αλλά θα μπορεί να αξιολογηθεί σε βάθος χρόνου, αναμένουμε από τον αρμόδιο υπουργό να μας πληροφορήσει για την απαιτούμενη άμεση λήψη μέτρων και μηχανισμών όσον αφορά στην ενημέρωση και προστασία παιδιών από ομοφοβικές εξάρσεις στην εκπαίδευση.»
