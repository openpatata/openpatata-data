_id: 23.06.011.01.571_572
_position_on_page: 572
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_571.htm
by:
- mp_id: perdikis-giorgos
date: '2017-02-17'
heading: Ερώτηση με αρ. 23.06.011.01.571, ημερομηνίας 17 Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.571
text: |-
  «Έχω πληροφορηθεί ότι έχουν γίνει τα απαραίτητα διαβήματα, ώστε να ξεκινήσει η κατασκευή της νέας και σημαντικών διαστάσεων προβλήτας στο λιμάνι Βασιλικού, που θα εξυπηρετεί σειρά ιδιόμορφων φορτίων που σήμερα εξυπηρετούνται από το λιμάνι Λάρνακας ή και Λεμεσού. Ειδικότερα, φαίνεται ότι η Αρχή Λιμένων έχει υποβάλει αίτηση για συγχρηματοδότηση του έργου από την ΕΕ, ενώ παράλληλα έχει προκηρυχθεί και διαγωνισμός για την απαραίτητη γεωλογική έρευνα. Σημειώνεται ότι ένα από τα πιο σημαντικά και δαπανηρά έργα που πρέπει να γίνουν σύμφωνα με τον αρχικό σχεδιασμό είναι η εκβάθυνση του πυθμένα εξωτερικά του λιμανιού του Βασιλικού σε βάθος δεκατριών μέτρων από τη μέση στάθμη της θάλασσας. Το βάθος του λιμανιού είναι σήμερα εννέα μέτρα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν για την κατασκευή του υπό αναφορά έργου έχει πραγματοποιηθεί ή πρόκειται να πραγματοποιηθεί μελέτη εκτίμησης περιβαλλοντικών επιπτώσεων.»
