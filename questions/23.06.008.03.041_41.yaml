_id: 23.06.008.03.041_41
_position_on_page: 41
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_041.htm
by:
- Περδίκης Γιώργος
date: '2003-07-24'
heading: Ερώτηση με αρ. 23.06.008.03.041 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 24 Ιουλίου 2003
identifier: 23.06.008.03.041
text: |-
  «Έχω πληροφορηθεί ότι σήμερα λειτουργούν εξήντα αδειούχα αγροτουριστικά καταλύματα με συνολική δυναμικότητα πεντακοσίων τριάντα κλινών. Στο σχέδιο του αγροτουρισμού που προωθεί ο Κυπριακός Οργανισμός Τουρισμού σε διάφορα χωριά της υπαίθρου συμμετέχουν όσοι θέλουν να μετατρέψουν υφιστάμενες κατοικίες σε τουριστικά καταλύματα ή παραδοσιακά εστιατόρια ή τουριστικά μαγαζιά. Αυτά τα καταλύματα πρέπει να έχουν χαρακτήρα που να εντάσσεται στο παραδοσιακό περιβάλλον του χωριού. Για το σκοπό αυτό δίνονται δάνεια από τον Κυπριακό Οργανισμό Τουρισμού, που έχουν στόχο την προώθηση του αγροτουρισμού στον τόπο μας.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί δεν προβλέπεται καμιά βοήθεια από το σχέδιο του αγροτουρισμού στις περιπτώσεις λειτουργίας μικρών ξενοδοχείων ή γιατί δεν ενισχύεται οικονομικά η κατασκευή νέων καταλυμάτων που να συνάδουν με το σχέδιο του αγροτουρισμού.»
