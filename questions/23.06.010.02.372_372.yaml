_position_on_page: 372
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.372.htm
by:
- Χατζηγιάννης Κυριάκος
date: '2012-12-14'
heading: Ερώτηση με αρ. 23.06.010.02.372, ημερομηνίας 14 Δεκεμβρίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.02.372
text: |-
  «Το Τμήμα Ηλεκτρομηχανολογικών Υπηρεσιών, μετά την παρέλευση πέραν του ενός χρόνου, έχει συμπληρώσει τους ελέγχους στη συσκευή αδυνατίσματος σε σχέση με το θανατηφόρο ατύχημα στο Δάλι και έχει υποβάλει την έκθεσή του στην αστυνομία. Οι παρατηρήσεις αναφέρουν μεταξύ άλλων ότι η συσκευή δεν έφερε τη σήμανση για συμμόρφωση με τις ευρωπαϊκές Οδηγίες για το CE και ουσιαστικά δεν είχαν γίνει στη συσκευή οποιοιδήποτε έλεγχοι προς απόδειξη συμμόρφωσής της με τα εφαρμοσμένα ευρωπαϊκά πρότυπα.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

  1. Εφόσον η συγκεκριμένη συσκευή δεν πληρούσε τις ευρωπαϊκές Οδηγίες για το CE, γιατί τόση καθυστέρηση στην έκδοση του πορίσματος;

  2. Εφόσον πιθανώς να υπάρχουν και πάμπολλες άλλες συσκευές αδυνατίσματος σε ινστιτούτα αισθητικής χωρίς τους απαιτούμενους εργαστηριακούς ελέγχους που να αποδεικνύουν συμμόρφωση με τα πρότυπα του CE, γιατί δεν έχουν γίνει οι ενδεικνυόμενοι έλεγχοι για απόσυρσή τους από την αγορά;

  3. Η ευρωπαϊκή Οδηγία περιορίζει τον έλεγχο μόνο σε καινούριες συσκευές και όχι σε ήδη εγκατεστημένες συσκευές;»
