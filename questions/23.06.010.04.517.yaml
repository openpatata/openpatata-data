answers: []
by:
- Περδίκης Γιώργος
date: '2015-04-07'
heading: Ερώτηση με αρ. 23.06.010.04.517, ημερομηνίας 7 Απριλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.517
text: |-
  «Από επιστολή του Υπουργού Γεωργίας, Αγροτικης Ανάπτυξης και Περιβάλλοντος κ. Νίκου Κουγιάλη, ημερομηνίας 17 Μαρτίου 2015, με θέμα “Εκμίσθωση γης από την κυβέρνηση εντός περιοχών ‘Natura 2000’”, πληροφορήθηκα ότι, σύμφωνα με τους περί Δασών (Διάθεση Κρατικής Γης) Κανονισμούς, όταν η εκμίσθωση αφορά κρατική δασική γη (εντός ή εκτός δικτύου “Natura 2000”), η αίτηση γίνεται στο διευθυντή του Τμήματος Δασών, ο οποίος, προτού προωθήσει εισήγηση για εκμίσθωση και ιδίως όταν η περιοχή είναι ενταγμένη στο δίκτυο “Natura 2000”, στην εξέταση του αιτήματος καλεί το Τμήμα Περιβάλλοντος ή/και την Υπηρεσία Θήρας και Πανίδας να εκφέρουν απόψεις. Σε περίπτωση που κριθεί από τις αρμόδιες υπηρεσίες ότι η συγκεκριμένη εκμίσθωση έχει σοβαρές επιπτώσεις στους οικοτόπους, τότε η εισήγηση προς την Υπουργική Επιτροπή είναι όπως το αίτημα απορριφθεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για όλες τις περιπτώσεις για τις οποίες οι αρμόδιες υπηρεσίες έκριναν ότι η εκμίσθωση κρατικής γης εντός του δικτύου “Natura 2000” θα μπορούσε να εγκριθεί και η Υπουργική Επιτροπή ενέκρινε την τελική εκμίσθωση.»
