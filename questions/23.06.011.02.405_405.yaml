_id: 23.06.011.02.405_405
_position_on_page: 405
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-03-02'
heading: Ερώτηση με αρ. 23.06.011.02.405, ημερομηνίας 2 Μαρτίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.405
text: |-
  «Από απάντηση της Υπουργού Εργασίας, Πρόνοιας και Κοινωνικών Ασφαλίσεων κ. Ζέτας Αιμιλιανίδου, ημερομηνίας 22 Φεβρουαρίου 2018, σε κοινοβουλευτική μου ερώτηση (αρ. 23.06.011.02.356), αναφορικά με την εφαρμογή του άρθρου 9 του περί Αναγνώρισης της Προσφοράς, Καθιέρωσης Ημέρας Μνήμης και Τιμής και Παροχής Ωφελημάτων προς τους Αιχμαλώτους Πολέμου του 1974 και προς τους Εξαρτωμένους τους Νόμου του 2008 [120(Ι)/2008], πληροφορήθηκα ότι το Υπουργικό Συμβούλιο ενέκρινε το Σχέδιο Παροχής Φροντίδας στους Αιχμαλώτους Πολέμου του 1974 και τους Εξαρτωμένους τους. Βάσει του σχεδίου, πρόσωπα που υπήρξαν αιχμάλωτοι πολέμου ως αποτέλεσμα της τουρκικής εισβολής, καθώς και οι εξαρτώμενοί τους θα μπορούν να λαμβάνουν επιδότηση για υπηρεσίες φροντίδας, χωρίς να λαμβάνονται υπόψη το ετήσιο οικογενειακό εισόδημα μέχρι το ποσό των €19.000 και καταθέσεις μέχρι το ποσό των €20.000.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε εγκρίθηκε το υπό αναφορά σχέδιο και πόσοι δικαιούχοι έχουν υποβάλει μέχρι στιγμής αίτηση για συμμετοχή.»
