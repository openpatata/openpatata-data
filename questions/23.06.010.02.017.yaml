answers:
- http://www2.parliament.cy/parliamentgr/008-3f/23_06_010_02.017.htm
identifier: 23.06.010.02.017
question:
  by:
  - Περδίκης Γιώργος
  date: '2012-08-07'
  text: |-
    «Έχω πληροφορηθεί για την απόφαση του Υπουργείου Παιδείας και Πολιτισμού για ανέγερση αίθουσας πολλαπλής χρήσης και γηπέδου καλαθόσφαιρας πλησίον του γυμνασίου Αγρού. Όπως είναι γνωστό, στον Αγρό υπάρχει το αθλητικό κέντρο “Γλαύκος Κληρίδης”, το οποίο διαθέτει μεταξύ άλλων κεντρική αίθουσα αθλοπαιδιών, αίθουσα γυμναστικής για άρση βαρών, καθώς και κολυμβητική δεξαμενή είκοσι πέντε μέτρων. Η εν λόγω αίθουσα χρησιμοποιείται κατά διαστήματα από καλαθοσφαιρικές ομάδες, ενώ τον περισσότερο καιρό παραμένει σε αχρηστία. Όπως έχω πληροφορηθεί, ο σύνδεσμος γονέων του γυμνασίου προσπάθησε ανεπιτυχώς να πείσει τους αρμοδίους για την αξιοποίηση του αθλητικού κέντρου για τις ανάγκες εκγύμνασης των αθλητών.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους που έλαβε την πιο πάνω απόφαση, δεδομένου ότι υπάρχει ήδη το αθλητικό κέντρο “Γλαύκος Κληρίδης” στον Αγρό, που θα μπορούσε να αξιοποιηθεί, ποια μέτρα προτίθεται να λάβει το υπουργείο, προκειμένου να αξιοποιηθεί περαιτέρω το υφιστάμενο αθλητικό κέντρο, καθώς και αν εξετάζεται το ενδεχόμενο ανάκλησης της απόφασης για ανέγερση αίθουσας πολλαπλής χρήσης και γηπέδου καλαθόσφαιρας πλησίον του γυμνασίου Αγρού.»
  title: Ερώτηση με αρ. 23.06.010.02.017, ημερομηνίας 7 Αυγούστου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
