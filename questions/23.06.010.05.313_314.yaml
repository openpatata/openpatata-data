_id: 23.06.010.05.313_314
_position_on_page: 314
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-01-14'
heading: Ερώτηση με αρ. 23.06.010.05.313, ημερομηνίας 14 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.313
text: |-
  «Από παλαιότερη απάντηση ημερομηνίας 17 Δεκεμβρίου 2014 του Υπουργού Γεωργίας, Φυσικών Πόρων και Περιβάλλοντος κ. Νίκου Κουγιάλη σε ερώτησή μου με αρ. 23.06.010.04.033 αναφορικά με το πρόβλημα υδροδότησης των κατοίκων του χωριού Μανσούρα πληροφορήθηκα ότι το Τμήμα Αναπτύξεως Υδάτων ετοίμασε και απέστειλε σχετική μελέτη και σχέδιο έργου μαζί με τεχνικές προδιαγραφές και δελτίο ποσοτήτων στον αν. έπαρχο Λευκωσίας τον Ιανουάριο του 2014. Σύμφωνα με την απάντηση του υπουργού, η εναλλακτική μελέτη που ανέλαβε να εκπονήσει εκ μέρους της κοινότητας ιδιώτης μελετητής αναμενόταν να κατατεθεί στο Τμήμα Αναπτύξεως Υδάτων για έγκριση. Έχω πληροφορηθεί ότι η κοινότητα Μανσούρας εξακολουθεί να αντιμετωπίζει πολύ σοβαρό πρόβλημα ύδρευσης, ενώ συνεχίζει να καθυστερεί η ενίσχυση της υδατοπρομήθειας του χωριού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειες στις οποίες προτίθεται να προβεί, ώστε να αντιμετωπιστεί αποτελεσματικά το πρόβλημα υδροδότησης των κατοίκων του χωριού Μανσούρα.»
