_id: 23.06.011.01.006_6
_position_on_page: 6
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_006.htm
by:
- mp_id: theopemptou-charalampos
date: '2016-07-21'
heading: Ερώτηση με αρ. 23.06.011.01.006, ημερομηνίας 21ης Ιουλίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.006
text: |-
  «Σύμφωνα με τους περί Πολιτικής Άμυνας (Γενικούς) Κανονισμούς του 1997 και συγκεκριμένα τον κανονισμό 16 αυτών, ο Υπουργός Εσωτερικών μπορεί να επιτρέψει την κατάταξη στη δύναμη της Πολιτικής Άμυνας οποιουδήποτε προσώπου άνω των δεκαέξι ετών το οποίο ζητεί να καταταγεί στη δύναμη εθελοντικά και να προσφέρει τις υπηρεσίες του ως μέλος της. Μετά από την πρόσφατη καταστροφική πυρκαγιά στην περιοχή της Σολέας, μη κυβερνητικές οργανώσεις αποτάθηκαν κοντά μου με αίτημα την τροποποίηση του νομοθετικού πλαισίου, έτσι ώστε να μπορούν οι μη κυβερνητικές οργανώσεις να υποβάλλουν δήλωση ενδιαφέροντος για κατάταξη στη δύναμη της Πολιτικής Άμυνας.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν προτίθεται να ικανοποιήσει το πιο πάνω αίτημα των μη κυβερνητικών οργανώσεων προωθώντας τροποποίηση των περί Πολιτικής Άμυνας (Γενικών) Κανονισμών.»
