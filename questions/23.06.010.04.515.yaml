_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_515.htm
by:
- Περδίκης Γιώργος
date: '2015-04-06'
heading: Ερώτηση με αρ. 23.06.010.04.515, ημερομηνίας 6 Απριλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.515
text: |-
  «Σύμφωνα με τον περί Δημόσιας Εκπαιδευτικής Υπηρεσίας Νόμο, παρέχεται το δικαίωμα παραχώρησης πρόσθετων μονάδων στους άντρες εκπαιδευτικούς που υπηρέτησαν τη στρατιωτική θητεία τους στην Εθνική Φρουρά για σκοπούς προαγωγής στη δημόσια εκπαιδευτική υπηρεσία. Σύμφωνα με το άρθρο 18 του περί Εθνικής Φρουράς Νόμου, όλοι οι πολίτες της Δημοκρατίας από την 1η Ιανουαρίου, όταν συμπληρώνουν το 18ο έτος της ηλικίας τους, έχουν υποχρέωση να υπηρετήσουν στρατιωτική θητεία στην Εθνική Φρουρά. Επιπρόσθετα, με βάση την ίδια νομοθεσία, ο υπουργός καθορίζει τη διαδικασία της πρόσκλησης και κατάταξης όσων καλούνται να υπηρετήσουν θητεία με διάταγμα. Σημειώνεται ότι, με βάση τα διατάγματα που μέχρι στιγμής εξεδόθησαν, καλούνται για στράτευση μόνο άρρενες πολίτες.

  Υπό το φως πιο πάνω, παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο η προαναφερθείσα μοριοδότηση θα εφαρμοστεί και για γυναίκες εκπαιδευτικούς που ενδεχομένως θα κληθούν να υπηρετήσουν, εφαρμόζοντας τους κυπριακούς και ευρωπαϊκούς νόμους για την ίση αντιμετώπιση των φύλων.»
