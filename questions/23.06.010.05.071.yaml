answers: []
identifier: 23.06.010.05.071
question:
  by:
  - Περδίκης Γιώργος
  date: '2015-08-19'
  text: |-
    «Έχω πληροφορηθεί για την απαράδεκτη κατάσταση που επικρατεί στην περιοχή του ποταμού του Λιοπετρίου. Σύμφωνα με τις πληροφορίες μου, ο χώρος έχει γεμίσει με μπάζα, παράγκες, κοντέινερ, πεταμένα τροχόσπιτα, εγκαταλελειμμένα φορτηγά κ.ο.κ. Οι εκατοντάδες τουρίστες που επισκέπτονται την περιοχή δεν μπορούν να απολαύσουν την ομορφιά της περιοχής, αφού ο ποταμός και η γύρω περιοχή έχει καλυφθεί από δεκάδες πρόχειρες αποβάθρες και πάρανομα καταλύματα. Ακόμη και τα δύο εστιατόρια που λειτουργούν στην περιοχή έχουν καλυφθεί από τα μπάζα και τα ξύλα που έχουν κουβαλήσει οι ψαράδες της περιοχής, οι οποίοι τα τοποθετούν ακόμη και στη θάλασσα. Σύμφωνα με τις πληροφορίες μου, το έργο ανάπλασης της περιοχής αναμενόταν να ξεκινήσει το δεύτερο εξάμηνο του 2016 και στόχος είναι η περιοχή να αναδειχθεί σε τουριστικό προορισμό.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου ο χώρος να καθαριστεί από τα σκουπίδια και τα παράνομα υποστατικά που έχουν ανεγερθεί, καθώς επίσης και αν έχουν επιβληθεί πρόστιμα στους παρανομούντες. Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων για το πότε αναμένεται να ολοκληρωθεί το έργο ανάπλασης της περιοχής και τι θα περιλαμβάνει.»
  title: Ερώτηση με αρ. 23.06.010.05.071, ημερομηνίας 19 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
