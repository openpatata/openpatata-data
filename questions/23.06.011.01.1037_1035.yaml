_id: 23.06.011.01.1037_1035
_position_on_page: 1035
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-07-13'
heading: Ερώτηση με αρ. 23.06.011.01.1037, ημερομηνίας 13 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.1037
text: |-
  «Από την απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη, ημερομηνίας 10 Μαΐου 2017, στην ερώτησή μου με αρ. 23.06.011.01.222, αναφορικά με την υποχρεωτική κομποστοποίηση των οργανικών αποβλήτων των εστιατορίων/ξενοδοχείων, πληροφορήθηκα ότι το Τμήμα Περιβάλλοντος βρίσκεται στη διαδικασία ετοιμασίας όρων προσφοράς για τη δημιουργία ενός πολυεπίπεδου εκπαιδευτικού προγράμματος κατάρτισης της τοπικής αρχής, των εμπλεκόμενων/υπόχρεων βάσει της νομοθεσίας διαχείρισης των αποβλήτων φορέων και του κοινού. Στα πλαίσια αυτά το Τμήμα Περιβάλλοντος μελετά το ενδεχόμενο δημιουργίας σχεδίου χορηγιών προς τον ιδιωτικό τομέα, το οποίο θα μπορούσε να καλύψει την επιχορήγηση:

  1. μονάδων αξιοποίησης των χωριστά συλλεχθέντων αποβλήτων, προκειμένου να μπορούν να ανταποκριθούν στην αύξηση των συλλεχθέντων ποσοτήτων, και

  2. επιχειρήσεων/παραγωγών αποβλήτων, προκειμένου να προσαρμοστούν στις νέες ανάγκες, που θα προκύψουν από το προαναφερθέν νομοθέτημα.
  Ιδιαίτερη έμφαση, σύμφωνα με την απάντηση του κ. υπουργού, θα δινόταν στα οργανικά απόβλητα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει αποφασιστεί η δημιουργία σχεδίου χορηγιών προς τον ιδιωτικό τομέα σχετικά με τη συλλογή αποβλήτων, όπως αναφέρεται στην απάντησή του για την πιο πάνω κοινοβουλευτική μου ερώτηση.»
