answers: []
by:
- Περδίκης Γιώργος
date: '2015-06-26'
heading: Ερώτηση με αρ. 23.06.010.04.653, ημερομηνίας 26 Ιουνίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.653
text: |-
  «Έχω πληροφορηθεί για τις έντονες αντιδράσεις που υπάρχουν από τους επηρεαζόμενους καταστηματάρχες και ιδιοκτήτες κατοικιών αναφορικά με το ρυθμιστικό σχέδιο ανάπλασης της λεωφόρου Τσερίου στην περιοχή δήμου Στροβόλου. Όπως πληροφορήθηκα, ο σχεδιασμός βασίζεται σε ρυθμιστικό σχέδιο που έγινε το 2002 από το Τμήμα Πολεοδομίας και Οικήσεως. Σύμφωνα με τις πληροφορίες μου, περίπου 130 επιχειρήσεις και 1 200 υπάλληλοι επηρεάζονται άμεσα από το σχέδιο ανάπλασης που έχει καταρτίσει η κυβέρνηση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζει το ενδεχόμενο τροποποίησης του ρυθμιστικού σχεδίου ανάπλασης της λεωφόρου Τσερίου, δεδομένων των έντονων αντιδράσεων που υπάρχουν από τους κατοίκους και τους καταστηματάρχες της περιοχής.»
