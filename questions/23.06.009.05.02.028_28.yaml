_position_on_page: 28
_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_028.htm
by:
- Δίπλαρος Ευθύμιος
date: '2011-06-17'
heading: Ερώτηση με αρ. 23.06.009.05.02.028, ημερομηνίας 17 Ιουνίου 2011, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.009.05.02.028
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τη δημιουργία κέντρου περιβαλλοντικής εκπαίδευσης στην κοινότητα Κοιλανίου και τη στέγαση τμημάτων του Τεχνολογικού Πανεπιστημίου Κύπρου (ΤΕΠΑΚ) στην κοινότητα Μονιάτη.

  Μετά από περιφερειακή σύσκεψη κοινοτήτων, η οποία πραγματοποιήθηκε στις 15 Ιουνίου του 2011 στην κοινότητα Πλατρών της επαρχίας Λεμεσού, προέκυψε ερώτημα που αφορά τη δημιουργία κέντρου περιβαλλοντικής εκπαίδευσης με έδρα το Δημοτικό Σχολείο Κοιλανίου. Συγκεκριμένα, οι υπεύθυνοι των τοπικών αρχών αναμένουν ενημέρωση από το αρμόδιο υπουργείο ως προς το πού βρίσκεται σήμερα το όλο ζήτημα, καθώς και για τη θέση του υπουργείου σχετικά με τη δημιουργία του εν λόγω κέντρου.

  Επίσης, υπήρξε στο παρελθόν εισήγηση που αφορούσε τη στέγαση κάποιων τμημάτων του ΤΕΠΑΚ στην κοινότητα Μονιάτη, η οποία ωστόσο παραμένει εκκρεμής. Θα ήθελα να σας παρακαλέσω όπως εξετάσετε παράλληλα με το πρώτο και το συγκεκριμένο θέμα και όπως μας ενημερώσετε για τις αποφάσεις ή εισηγήσεις του υπουργείου σας.»
