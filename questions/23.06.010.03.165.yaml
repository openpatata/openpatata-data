answer: http://www2.parliament.cy/parliamentgr/008_3g/23_06_010_03_165.htm
identifier: 23.06.010.03.165
question:
  by:
  - Φακοντής Αντρέας
  date: '2013-09-30'
  text: |
    «Στο Δημόσιο Νηπιαγωγείο Γιόλου-Μηλιούς φοιτούσε μέχρι την προηγούμενη σχολική χρονιά μόνο ένα παιδί με ειδικές ανάγκες. Με τη νέα σχολική χρονιά εντάχθηκαν ακόμα δύο, δίδυμα κοριτσάκια.

    Η πρόσληψη δύο μόνο σχολικών συνοδών για την εξυπηρέτηση και φροντίδα των τριών παιδιών δημιουργεί σοβαρά προβλήματα τόσο στα τρία αυτά παιδιά όσο και στην ομαλή λειτουργία του νηπιαγωγείου γενικότερα.

    Επιπλέον, στο χώρο του νηπιαγωγείου δεν υπάρχουν οι κατάλληλες υποδομές, όπως π.χ. πτυσσόμενη αλλάχτρα στις τουαλέτες, και τα κατάλληλα εκπαιδευτικά παιχνίδια, που να ανταποκρίνονται στις ανάγκες των τριών παιδιών.

    Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων κατά πόσο προτίθεται να προβεί:

    1. σε πρόσληψη μιας ακόμη σχολικής συνόδου για το Δημόσιο Νηπιαγωγείο Γιόλου-Μηλιούς και

    2. σε αναβάθμιση του εν λόγω νηπιαγωγείου, ώστε να ανταποκρίνεται στις ανάγκες των τριών αυτών παιδιών.»
  title: Ερώτηση με αρ. 23.06.010.03.165, ημερομηνίας 30 Σεπτεμβρίου 2013, του βουλευτή εκλογικής περιφέρειας Πάφου κ. Αντρέα Φακοντή
