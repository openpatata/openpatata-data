_id: 23.06.008.02.107_107
_position_on_page: 107
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_107.htm
by:
- Αγαπίου Άγις
date: '2002-11-15'
heading: Ερώτηση με αρ. 23.06.008.02.107 που υποβλήθηκε από το βουλευτή εκλογικής
  περιφέρειας Λεμεσού κ. Άγι Αγαπίου στις 15 Νοεμβρίου 2002
identifier: 23.06.008.02.107
text: |-
  «Κατά την πρόσφατη επίσκεψή μου στο χωριό Κάτω Αμίαντος στην επαρχία Λεμεσού και τη συνάντησή μου με το κοινοτικό συμβούλιο και τους κατοίκους της περιοχής, μου ζητήθηκε να προωθήσω για επίλυση διάφορα θέματα/προβλήματα που απασχολούν την κοινότητα. Στα πλαίσια αυτά παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για το κατά πόσο είναι δυνατά τα ακόλουθα:

  1. Η πραγματοποίηση των έργων που απαιτούνται για ολοκλήρωση του κοινοτικού γηπέδου.

  2. Η παροχή γης για ίδρυση πάρκου.

  3. Η επέκταση της υδατοπρομήθειας προς την περιοχή Καρβουνά-Κάρδαμα.

  4. Η αναθεώρηση των πολεοδομικών ζωνών και η παραχώρηση γης σε νεαρά ζευγάρια, για να μπορέσουν να παραμείνουν στο χωριό οι νέοι.

  5. Η δημιουργία πεζόδρομων εντός της κοινότητας στον κύριο δρόμο, καθώς και στη βόρεια είσοδο, με τη διαπλάτυνση του γεφυριού, καθώς και η απαλλοτρίωση σπιτιών στη νότια είσοδο για βελτίωση του δρόμου για την ασφάλεια των πεζών.

  6. Η αύξηση κονδυλίων για αναπτυξιακά έργα.

  7. Η υλοποίηση υποσχέσεων για εγκατάσταση κεντρικής θέρμανσης και εξοπλισμού στο ιατρικό κέντρο.

  8. Η ενίσχυση σήματος τηλεόρασης.

  9. Η χρήση του εγκαταλειμμένου σχολείου ως κέντρου ψυχαγωγίας και πολιτιστικού οικήματος για τη νεολαία.

  10. Η ενίσχυση του Οργανισμού Γεωργικής Ασφάλισης, για να μπορεί να εξυπηρετεί πιο έγκαιρα και γρήγορα όσους γεωργούς υφίστανται ζημιές και δικαιούνται αποζημίωση.

  11. Η κατάργηση της κοινότητας Πάνω Αμιάντου και η ενσωμάτωση της περιοχής στην κοινότητα Κάτω Αμιάντου.»
