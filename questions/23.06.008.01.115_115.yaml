_id: 23.06.008.01.115_115
_position_on_page: 115
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_115.htm
by:
- Μαύρου Ελένη
date: '2002-05-15'
heading: Ερώτηση με αρ. 23.06.008.01.115 που υποβλήθηκε από τη βουλευτή εκλογικής
  περιφέρειας Λευκωσίας κ. Ελένη Μαύρου στις 15 Μαΐου 2002
identifier: 23.06.008.01.115
text: |-
  « Το μεγαλύτερο μέρος των κατοίκων της κοινότητας Περιστερώνας είναι πρόσφυγες. Η εξασφάλιση γης για οικιστική ανάπτυξη με χαμηλό κόστος, ώστε να ικανοποιούνται οι ανάγκες των προσφυγικών οικογενειών, αλλά και ευρύτερα οικογενειών με χαμηλό εισόδημα, είναι ζωτικής σημασίας τόσο για τους πρόσφυγες της περιοχής όσο και για την κοινότητα ευρύτερα. Δυστυχώς σήμερα πολλά νεαρά ζευγάρια εγκαταλείπουν την Περιστερώνα, αφού βρίσκουν οικόπεδα σε χαμηλές τιμές σε γειτονικές περιοχές, ενώ η κοινότητα δεν έχει πάρει ακόμα απάντηση στο αίτημά της για απαλλοτρίωση γης γι’ αυτό το σκοπό.

  Η Περιστερώνα αντιμετωπίζει τις ίδιες δυσκολίες με τις ακριτικές κοινότητες της περιοχής, αν και δε θεωρείται τέτοια. Δρόμοι που γειτνιάζουν ή βρίσκονται στη νεκρή ζώνη χρειάζονται επίστρωση, ώστε να διευκολύνεται η διακίνηση των γεωργών, ενώ οι κάτοχοι γεωργικής γης στη νεκρή ζώνη χρειάζονται στήριξη, για να κρατήσουν την παραγωγή τους.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων κατά πόσο υπάρχει πρόθεση λήψης μέτρων για ικανοποίηση αυτών των αναγκών και, αν ναι, ποιών.»
