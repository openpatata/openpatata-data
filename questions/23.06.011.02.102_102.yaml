_id: 23.06.011.02.102_102
_position_on_page: 102
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-09-04'
heading: Ερώτηση με αρ. 23.06.011.02.102, ημερομηνίας 4 Σεπτεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.102
text: |-
  «Έχω διαπιστώσει ότι η οδική αρτηρία που ενώνει την περιοχή του διαμερίσματος Τηλλυρίας με το διαμέρισμα Πόλης Χρυσοχούς και ειδικότερα το μέρος του δρόμου μεταξύ των χωριών Μοσφίλι και Παχύαμμος έχει παραμεληθεί, με αποτέλεσμα το οδόστρωμα και ορισμένα σημεία να είναι σε άθλια κατάσταση, με πολλές τρύπες και φθορά της επιφάνειας, σε βαθμό που να θυμίζει χαλικόστρατα. Υπενθυμίζεται ότι λόγω του θυλάκου Κοκκίνων ο δρόμος αυτός αποτελεί τη συντομότερη προσφερόμενη διέξοδο προς τις ελεύθερες περιοχές της Κυπριακής Δημοκρατίας για τους ακρίτες της περιοχής Τηλλυρίας, ενώ αποτελεί και τη διασύνδεση των δύο διαμερισμάτων με το Σταυρό της Ψώκας και το μοναστήρι του Κύκκου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να ξεκινήσει και πότε θα ολοκληρωθεί η επάλειψη και επιδιόρθωση του δρόμου Μοσφιλιού-Παχυάμμου, δεδομένου ότι οι κάτοικοι της περιοχής περιμένουν άμεσα την επιδιόρθωσή του.»
