_id: 23.06.010.05.319_318
_position_on_page: 318
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_319.htm
by:
- mp_id: perdikis-giorgos
date: '2016-01-14'
heading: Ερώτηση με αρ. 23.06.010.05.319, ημερομηνίας 14 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.319
text: |-
  «Από παλαιότερη απάντηση ημερομηνίας 23 Σεπτεμβρίου 2015 του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη σε ερώτησή μου με αρ. 23.06.010.05.014 αναφορικά με το νομοθετικό πλαίσιο που ισχύει για τη λειτουργία των κατασκηνωτικών χώρων πληροφορήθηκα ότι, αφού το Τμήμα Δασών έλαβε υπόψη το καθεστώς που ισχύει σε άλλες χώρες, αλλά και τα κενά που έχουν διαπιστωθεί όσον αφορά τη δασική νομοθεσία, αποφασίστηκε η τροποποίηση των περί Δασών [Άδειες, Χρήση Δασικών Οδών και Εξαγωγή Δασικών Προϊόντων] Κανονισμών του 2012. Όπως με πληροφορούσε η απάντηση του υπουργού, έγιναν συναντήσεις και διαβουλεύσεις με τους κατασκηνωτές και τη Νομική Υπηρεσία και οι πρόνοιες των κανονισμών ήταν υπό διαμόρφωση. Το πρώτο προσχέδιο των κανονισμών αναμενόταν να είναι έτοιμο στις αρχές του 2016.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η ετοιμασία του πρώτου προσχεδίου των πιο πάνω αναφερόμενων κανονισμών και πότε αναμένεται να κατατεθούν στη Βουλή των Αντιπροσώπων για ψήφιση.»
