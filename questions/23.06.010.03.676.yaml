answer: http://www2.parliament.cy/parliamentgr/008_3g/23_06_010_03_676.htm
identifier: 23.06.010.03.676
question:
  by:
  - Περδίκης Γιώργος
  date: '2014-05-30'
  text: |
    «Παρατηρώ ότι, βάσει της επιστολής της Γενικής Λογίστριας της Δημοκρατίας, προς τα μέλη της επιτροπής Οικονομικών, ημερομηνίας 25 Απριλίου 2014 και με αρ. φακ. 13.23.004.14Ε, είχαν προϋπολογιστεί €66.304.593 για ανέγερση, επέκταση και βελτίωση κτιρίων το 2013, αλλά μόλις €39.043.020 απορροφήθηκαν, δηλαδή ποσοστό μόλις 60% του συνολικού διαθέσιμου κονδυλίου. Δημιουργείται ανησυχία ότι και φέτος θα υπάρξει καθυστέρηση και δε θα απορροφηθεί το συγκεκριμένο κονδύλι.

    Παρακαλώ όπως το αρμόδιο υπουργείο κοινοποιήσει στη Βουλή των Αντιπροσώπων κατάλογο των κτιρίων που προτίθεται να ανεγείρει/επεκτείνει και βελτιώσει, ποιο κονδύλι αναλογεί στο καθένα και ποια μέτρα έχουν ληφθεί, για να απορροφηθεί κατά τη φετινή χρονιά σε μεγαλύτερο ποσοστό το συγκεκριμένο κονδύλι, αφού πρόκειται για ένα από τα λίγα αναπτυξιακά κονδύλια που απέμειναν στον κρατικό προϋπολογισμό.»
  title: Ερώτηση με αρ. 23.06.010.03.676, ημερομηνίας 30 Μαΐου 2014, του βουλευτή εκλογικής περιφέρειας Λευκωσίας κ. Γιώργου Περδίκη
