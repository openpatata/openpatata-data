_position_on_page: 216
_sources:
- http://www2.parliament.cy/parliamentgr/008_02/chronological/008_02_ID_2.htm
answers: []
by:
- Περδίκης Γιώργος
date: '2015-05-13'
heading: Ερώτηση με αρ. 23.06.010.04.565, ημερομηνίας 13 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.565
text: |-
  «Έχω πληροφορηθεί ότι Ελληνοκύπριοι οι οποίοι κατοικούν εντός των βρετανικών βάσεων δεν είναι δικαιούχοι του ειδικού σχεδίου χορηγιών αναφορικά με την ενθάρρυνση της υλοποίησης μέτρων στον τομέα της εξοικονόμησης ενέργειας και της περαιτέρω ανάπτυξης των ανανεώσιμων πηγών ενέργειας. Έχω γίνει αποδέκτης καταγγελιών από πολίτες που κατοικούν εντός των βρετανικών βάσεων και διαμαρτύρονται, λόγω του ότι οι ίδιοι καταβάλλουν τις οφειλές τους προς το κράτος, αλλά στερούνται του δικαιώματος να απολαμβάνουν ωφελήματα που δικαιούνται οι πολίτες της Κυπριακής Δημοκρατίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους οι πολίτες της Κυπριακής Δημοκρατίας που κατοικούν εντός των βρετανικών βάσεων στερούνται του δικαιώματος να απολαμβάνουν ωφελήματα και να διεκδικούν χορηγίες μεταξύ άλλων και αναφορικά με την ενθάρρυνση της υλοποίησης μέτρων στον τομέα της εξοικονόμησης ενέργειας και της περαιτέρω ανάπτυξης των ανανεώσιμων πηγών ενέργειας.»
