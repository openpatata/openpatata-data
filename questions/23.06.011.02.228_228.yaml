_id: 23.06.011.02.228_228
_position_on_page: 228
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_228.htm
by:
- mp_id: perdikis-giorgos
date: '2017-10-23'
heading: Ερώτηση με αρ. 23.06.011.02.228, ημερομηνίας 23 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.228
text: |-
  «Έχω πληροφορηθεί ότι δεν υπάρχει νομοθετική ρύθμιση η οποία να προνοεί την τακτική επιθεώρηση των κτιρίων και την έκδοση σχετικού πιστοποιητικού επιθεώρησης από αρμόδιους λειτουργούς. Επίσης, υπάρχει νομοθετικό κενό όσον αφορά στην τακτική επιθεώρηση οικοδομών. Είναι γεγονός ότι στην Κύπρο υπάρχουν πολλές επικίνδυνες οικοδομές, λόγω του ότι το μεγαλύτερο μέρος του κτιριακού αποθέματος στην Κύπρο κατασκευάστηκε την περίοδο μετά το 1974, όπου η πίεση για στέγαση των προσφύγων, αλλά και οι νέες ανάγκες της κοινωνίας οδήγησαν στη μαζική κατασκευή οικοδομών με τη χρήση ακατάλληλων αδρανών υλικών λόγω απώλειας των λατομείων Πενταδακτύλου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προωθήσει σχετική νομοθετική ρύθμιση για έκδοση πιστοποιητικών καταλληλότητας, ώστε να ελέγχεται σε τακτά χρονικά διαστήματα η κατάσταση κτιρίων και οικοδομών και να αποφευχθεί ο κίνδυνος ατυχημάτων.»
