_id: 23.06.011.01.168_168
_position_on_page: 168
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_168.htm
by:
- mp_id: perdikis-giorgos
date: '2016-09-28'
heading: Ερώτηση με αρ. 23.06.011.01.168, ημερομηνίας 28 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.168
text: |-
  «Έχω διαπιστώσει ότι μετά την κορύφωση της οικονομικής κρίσης το 2013 επανέρχεται σιγά σιγά το νεοφανές έθιμο της ρίψης πυροτεχνημάτων με την πρώτη ευκαιρία. Προσωπικά, έχω γίνει μάρτυρας εκτεταμένης ρίψης πυροτεχνημάτων σε δύο περιπτώσεις σε κοινότητα της επαρχίας Λευκωσίας. Διαπίστωσα ιδίοις όμμασιν ότι δεν ελαμβάνετο κανένα μέτρο προστασίας του κοινού ή αποφυγής πρόκλησης πυρκαγιάς. Διερωτώμαι αν δίνονται άδειες από τις αρμόδιες αρχές για τη χρήση πυροτεχνημάτων, ιδιαίτερα σε αγροτικές περιοχές, όπου υπάρχει μεγάλος κίνδυνος πρόκλησης πυρκαγιών, και πώς επιτηρείται η εφαρμογή των όρων της άδειας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το νομικό πλαίσιο που διέπει τη χρήση πυροτεχνημάτων, αν παραχωρείται άδεια και πόσες άδειες έχουν παραχωρηθεί το 2015 και το 2016, καθώς και πώς ελέγχεται η εφαρμογή της νομοθεσίας.»
