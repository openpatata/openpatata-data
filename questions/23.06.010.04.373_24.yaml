_id: 23.06.010.04.373_24
_position_on_page: 24
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_373.htm
by:
- Περδίκης Γιώργος
date: '2015-01-14'
heading: Ερώτηση με αρ. 23.06.010.04.373, ημερομηνίας 14 Ιανουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.373
text: |-
  «Έχω πληροφορηθεί ότι πρόσφατα το κοινοτικό συμβούλιο Τάλας έχει αρνηθεί να δώσει άδεια ταφής της σορού ηλικιωμένης κατοίκου της κοινότητας, με το δικαιολογητικό ότι το κοιμητήριο ανήκει στους Κυπρίους κατοίκους του χωριού. Είναι χαρακτηριστικό ότι η θανούσα ετάφη τελικά σε κοιμητήριο γειτονικής κοινότητας. Σημειώνεται επίσης ότι πρόσφατα επεκτάθηκε το κοιμητήριο της κοινότητας με δαπάνη που ανέλαβαν όλα τα μέλη της κοινότητας, Κύπριοι, κοινοτικοί και αλλοδαποί. Μάλιστα, πληροφορούμαι ότι οι κοινοτικοί και αλλοδαποί κάτοικοι χρεώνονταν με μεγαλύτερο ποσό ως τέλος. Το ίδιο συμβαίνει εξ όσων πληροφορούμαι και σε σχέση με τους κατοίκους του δήμου Πέγειας, ίσως και άλλων κοινοτήτων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ενημερωθεί για τα σχετικά συμβάντα και τι προτίθεται να κάνει, για να σταματήσει αυτή η ρατσιστική και άδικη στάση εις βάρος των κοινοτικών και αλλοδαπών κατοίκων που διαμένουν στην Κύπρο.»
