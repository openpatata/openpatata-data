answers:
- http://www2.parliament.cy/parliamentgr/008_03c/23_06_009_01_556.htm
by:
- Αριστοτέλους Άριστος
date: '2007-06-29'
heading: Ερώτηση με αρ. 23.06.009.01.556, ημερομηνίας 29 Ιουνίου 2007, του βουλευτή
  εκλογικής περιφέρειας Λεμεσού κ. ’ριστου Αριστοτέλους
identifier: 23.06.009.01.556
text: |-
  «Σε αντίθεση με τις δημόσιες τοποθετήσεις της κυβέρνησης ότι τίποτα ακόμη δεν έχει αποφασιστεί, πληροφορούμαστε ότι όντως έχει αποφασιστεί η δημιουργία πλωτού τερματικού για τη διέλευση και μεταφορά φυσικού αερίου στην Κύπρο. Επίσης, πληροφορούμαστε ότι για το σκοπό αυτό έχει παραχωρηθεί χώρος στο Ζύγι, ο οποίος παρεμπιπτόντως χρησιμοποιείται για διεξαγωγή ασκήσεων από την Εθνική Φρουρά.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα εξής:

  1. Έχει πράγματι ήδη συμφωνηθεί η παραχώρηση του εν λόγω χώρου για τη δημιουργία πλωτής μονάδας;

  2. Πώς και από ποιον αποφασίστηκε η παραχώρηση του συγκεκριμένου χώρου και πώς αυτό θα επηρεάσει ασκήσεις της Εθνικής Φρουράς στο μέλλον;

  3. Γιατί γίνονται τόσο εσπευσμένα όλες οι πιο πάνω ενέργειες, σε αντίθεση με τις διαδικασίες που ακολουθήθηκαν για τη δημιουργία του χερσαίου τερματικού;

  4. Πόσες εταιρείες έχουν μέχρι τώρα επιδείξει ενδιαφέρον για την κατασκευή της πλωτής μονάδας στην εν λόγω περιοχή;»
