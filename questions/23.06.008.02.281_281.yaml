_id: 23.06.008.02.281_281
_position_on_page: 281
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_281.htm
by:
- Παπαδοπούλου Αντιγόνη
date: '2003-04-14'
heading: Ερώτηση με αρ. 23.06.008.02.281 που υποβλήθηκε από τη βουλευτή εκλογικής
  περιφέρειας Λευκωσίας κ. Αντιγόνη Παπαδοπούλου στις 14 Απριλίου 2003
identifier: 23.06.008.02.281
text: |-
  «Σύμφωνα με εκτιμήσεις εκπροσώπων της τοπικής αυτοδιοίκησης Λατσιών και άλλων ενδιαφερομένων, οι επιπτώσεις από τις πρόνοιες του νέου αναθεωρημένου τοπικού σχεδίου Λευκωσίας είναι αρνητικές για την περιοχή τους. Οι περιορισμοί που επιβάλλονται στη γεωργική ζώνη, αναφορικά με την ανέγερση κατοικίας, καθιστούν αδύνατη την ανέγερση μεμονωμένης κατοικίας, γεγονός που εκμηδενίζει την αξία των κτημάτων. Συγκεκριμένα, ποσοστό εδάφους του δήμου Λατσιών, που αντιστοιχεί περίπου στο 40% της συνολικής έκτασης, θα παραμείνει αδρανές, αφού έχει κηρυχθεί ως ζώνη προστασίας, ενώ στο υπόλοιπο 60% δεν εντάχθηκαν νέες ζώνες ανάπτυξης.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τα ακόλουθα:

  1. Γιατί εντάχθηκε τόση μεγάλη έκταση σε ζώνη προστασίας;

  2. Πώς θα αποζημιωθούν οι επηρεαζόμενοι ιδιοκτήτες από την απώλεια της αξίας της γης τους;

  3. Γιατί δε δόθηκε άδεια για επέκταση ζώνης στα Λατσιά, αφού σε όμορους δήμους δόθηκε στο παρελθόν άδεια για διαχωρισμό εκατοντάδων οικοπέδων;

  Γιατί προωθείται η διέλευση δρόμου, μεγάλου πλάτους, μέσα από τα δύο φαράγγια τα οποία εντάχθηκαν στη ζώνη προστασίας και τα οποία υποτίθεται ότι εντάχθηκαν στη ζώνη ασφαλείας;»
