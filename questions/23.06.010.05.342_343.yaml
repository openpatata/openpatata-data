_id: 23.06.010.05.342_343
_position_on_page: 343
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_342.htm
by:
- mp_id: perdikis-giorgos
date: '2016-01-27'
heading: Ερώτηση με αρ. 23.06.010.05.342, ημερομηνίας 27 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.342
text: |-
  «Έχω πληροφορηθεί για τα σοβαρά προβλήματα που δημιουργήθηκαν στην Αλυκή της Λάρνακας και της λίμνης της Βορόκλινης εξαιτίας του αυξημένου αριθμού ατόμων που επισκέφθηκαν τις περιοχές, για να απολαύσουν τα φλαμίνγκο. Σύμφωνα με τις πληροφορίες μου, οι αρμόδιες αρχές δεν είχαν λάβει τα απαραίτητα μέτρα για την προστασία των φλαμίνγκο και του βιοτόπου, με αποτέλεσμα αρκετά αυτοκίνητα να εισέλθουν στο βιότοπο, τριπόδια φωτογραφικών μηχανών να τοποθετηθούν για πολλές ώρες εντός του νερού σε ολόκληρη την περίμετρο της Αλυκής της Λάρνακας, ενώ ιπτάμενες μηχανές (drones) πέταξαν πάνω από τα φλαμίνγκο προκαλώντας αναστάτωση και πανικό στα πτηνά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθενται να λάβουν τα αρμόδια τμήματα για την προστασία των πιο πάνω βιοτόπων και για την ενημέρωση του κοινού που επισκέπτονται τις περιοχές αυτές, ώστε να εκλείψουν τέτοιου είδους συμπεριφορές.»
