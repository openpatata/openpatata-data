_id: 23.06.010.04.098_99
_position_on_page: 99
_sources:
- http://www2.parliament.cy/parliamentgr/008_02/chronological/008_02_ID_1.htm
answers:
- http://www2.parliament.cy/parliamentgr/008_3g/23_06_010_04_098.htm
by:
- mp_id: chatzigiannis-kyriakos
date: '2014-09-01'
heading: Ερώτηση με αρ. 23.06.010.04.098, ημερομηνίας 1ης Σεπτεμβρίου 2014, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.04.098
text: |-
  «Έχω λάβει την απάντηση του Υπουργού Άμυνας στην ερώτησή μου με αρ. 23.06.010.03.718, που έχω αποστείλει μέσω του Προέδρου της Βουλής των Αντιπροσώπων. Δυστυχώς, μέσα από την απάντησή του δε φαίνεται η πρόθεση του υπουργείου να λάβει θέση επί ενός τόσο ευαίσθητου θέματος, το οποίο κρύβει ένα τεράστιο κίνδυνο σε μια κατοικημένη περιοχή. Το ενδεχόμενο να μετατεθεί η επίλυση του προβλήματος στο πλαίσιο γενικότερης αναδιοργάνωσης του στρατεύματος δε μας βρίσκει σύμφωνους και θεωρώ ότι παραγνωρίζεται με τον τρόπο αυτό η επικινδυνότητα του θέματος.

  Για τους λόγους αυτούς παρακαλείται ο αρμόδιος υπουργός να ενημερώσει τη Βουλή των Αντιπροσώπων για την πρόθεση ή όχι του υπουργείου να μετακινήσει την εστία ενός τόσο θανάσιμου κινδύνου από μια κατοικημένη περιοχή.

  Πρόσθετα, ζητώ να ενημερωθεί η Βουλή των Αντιπροσώπων σχετικά με τις παρατηρήσεις της αρμόδιας επιτροπής εμπειρογνωμόνων του Υπουργείου Άμυνας, η οποία έχει διεξαγάγει ελέγχους, και παρακαλώ όπως η σχετική έκθεση μας αποσταλεί.»
