answers:
- http://www2.parliament.cy/parliamentgr/008_3e/23_06_009_05_01.232-235.htm
by:
- Περδίκης Γιώργος
date: '2010-09-28'
heading: Ερώτηση με αρ. 23.06.009.05.01.232, ημερομηνίας 28 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.232
text: |-
  «Σύμφωνα με πληροφορίες μου, η ΑΗΚ υποβάλλει στο Τμήμα Επιθεώρησης Εργασίας ετήσια έκθεση με τα αποτελέσματα των μετρήσεων των οργάνων συνεχούς μέτρησης που έχει εγκαταστήσει στα έξι φουγάρα του ηλεκτροπαραγωγικού σταθμού Δεκέλειας, σύμφωνα με σχετικό όρο της άδειας εκπομπής, τα οποιά αφορούν τις συγκεντρώσεις οξιδίων του αζώτου και σκόνης. Η ΑΗΚ έχει επίσης την υποχρέωση να προβαίνει σε μετρήσεις της συγκέντρωσης διοξιδίου του θείου στις εκπομπές κάθε μονάδας του σταθμού Δεκέλειας μόνο μία φορά ανά τρίμηνο. Σύμφωνα με πληροφορίες μου, στην έκθεση για το 2008 καταγράφονται κατά διαστήματα υπερβάσεις των ορίων εκπομπής σκόνης και οξιδίων του αζώτου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί δε γίνεται συνεχής καταγραφή των εκπομπών του διοξιδίου του θείου από τα φουγάρα του ηλεκτροπαραγωγικού σταθμού της ΑΗΚ στη Δεκέλεια. Επίσης, παρακαλώ όπως κατατεθεί στη Βουλή των Αντιπροσώπων η έκθεση της ΑΗΚ για τα επίπεδα των ρύπων για το 2008, αλλά και για το 2009.»
