_id: 23.06.011.01.406_407
_position_on_page: 407
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23.06.011.01.406.pdf
by:
- mp_id: dimitriou-annita
date: '2017-01-04'
heading: Ερώτηση με αρ. 23.06.011.01.406, ημερομηνίας 4 Ιανουαρίου 2017, της βουλευτού
  εκλογικής περιφέρειας Λάρνακας κ. Αννίτας Δημητρίου
identifier: 23.06.011.01.406
text: |-
  «Μετά από σχετική απαντητική επιστολή, ημερομηνίας 5 Δεκεμβρίου 2016, (Υ.Μ.Ε.Ε.: 15,21,1) του Υπουργού Μεταφορών, Επικοινωνιών και Έργων σε ερωτήματά μου στα πλαίσια εξέτασης του κρατικού προϋπολογισμού για το 2017, παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα πιο κάτω:

  1. Πόσες και ποιες κυβερνητικές κατοικίες ανήκουν στην Κυπριακή Δημοκρατία; Να γίνει περιγραφή του κτιρίου/κατοικίας και να δοθούν στοιχεία για το εμβαδόν και το χρόνο ανέγερσής τους.

  2. Από ποιους γινόταν και γίνεται χρήση μέχρι σήμερα και βάσει ποιων αποφάσεων; Να δοθούν τα ονόματα των χρηστών.

  3. Ποια η ημερομηνία έναρξης και λήξης του συμβολαίου; Να αναφερθεί αν υπάρχει πρόνοια παράτασής του προς όφελος των υφιστάμενων χρηστών.

  4. Ποιο το ύψος του μισθώματος;

  5. Τι ποσό έχει εισπραχθεί από το κράτος από κάθε χρήστη ξεχωριστά μέχρι σήμερα κατά έτος;

  6. Καταβάλλονται τα ενοίκια;

  7. Ποια έξοδα έχουν πραγματοποιηθεί από το κράτος για αυτές τις κατοικίες;

  8. Ποια είναι η σημερινή αξία του κάθε κτιρίου/κατοικίας; Αυτή συνάδει με το ύψος του μισθώματος;

  9. Ποια νομικά μέτρα έχουν ληφθεί εναντίον όσων δε συμμορφώνονται με τις συμβατικές υποχρεώσεις και ποιος ο βαθμός συμμόρφωσής τους;

  Τέλος, παρακαλείται ο αρμόδιος υπουργός όπως επισυνάψει αναλυτική κατάσταση των δημόσιων κτιρίων που ανήκουν στην Κυπριακή Δημοκρατία, όπου να φαίνεται η αξία του κάθε κτιρίου και από ποιον χρησιμοποιείται.»
