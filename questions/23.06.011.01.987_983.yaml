_id: 23.06.011.01.987_983
_position_on_page: 983
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-20'
heading: Ερώτηση με αρ. 23.06.011.01.987, ημερομηνίας 20 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.987
text: |-
  «Έχω πληροφορηθεί ότι η Κύπρος είναι μία από τις πέντε χώρες της Ευρωπαϊκής Ένωσης για τους πολίτες της οποίας χρειάζεται η έκδοση θεωρήσεων εισόδου (Visa) για επίσκεψη στις ΗΠΑ. Ωστόσο, οι πολίτες των ΗΠΑ δε χρειάζονται θεωρήσεις εισόδου για επίσκεψη στην Κύπρο για περίοδο μικρότερη των τριών μηνών. Σημειώνω ότι το Ευρωκοινοβούλιο, με πρόσφατο μη δεσμευτικό ψήφισμά του, ζητά την επαναφορά της υποχρέωσης για έκδοση θεωρήσεων εισόδου για πολίτες των ΗΠΑ που επισκέπτονται οποιαδήποτε χώρα της ΕΕ ακριβώς λόγω αυτής της διάκρισης κατά των πολιτών πέντε κρατών μελών της ΕΕ, στις οποίες συμπεριλαμβάνεται και η Κυπριακή Δημοκρατία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν σε διμερές επίπεδο ή σε επίπεδο Ευρωπαϊκής Ένωσης υπάρχει οποιαδήποτε εξέλιξη για το θέμα της κατάργησης της υποχρέωσης για έκδοση θεωρήσεων εισόδου για τους Κυπρίους πολίτες οι οποίοι επισκέπτονται τις ΗΠΑ, ποιες ενέργειες έχουν γίνει μέχρι στιγμής από πλευράς Κυπριακής Δημοκρατίας και ποια είναι η θέση των ΗΠΑ σε αυτό το θέμα.»
