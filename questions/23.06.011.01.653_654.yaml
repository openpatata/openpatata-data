_id: 23.06.011.01.653_654
_position_on_page: 654
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-03-15'
heading: Ερώτηση με αρ. 23.06.011.01.653, ημερομηνίας 15 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.653
text: |-
  «Έχω πληροφορηθεί ότι στα κατεχόμενα κυκλοφορεί έκδοση του ψευδοκράτους με τίτλο “The Northern Face of Cyprus-New Studies in Cypriot Archaeology and Art History”, στην οποία παρουσιάζονται παράνομες αρχαιολογικές δραστηριότητες (ανασκαφές) που γίνονται στην κατεχόμενη Κύπρο. Σημειώνεται ότι στην εν λόγω έκδοση συμμετέχουν με άρθρα τους αρχαιολόγοι που εργάζονται σε χώρες της Ευρωπαϊκής Ένωσης, όπως ο αρχαιολόγος Georg Plattner, ο οποίος εργάζεται σε μουσείο της Βιέννης, αλλά και ο Ali Tuncay, μέλος της Δικοινοτικής Τεχνικής Επιτροπής για τον Πολιτισμό, ο οποίος παρουσιάζει τα έργα που έγιναν στα κατεχόμενα ως σχετικά με το “Τμήμα Αρχαιοτήτων” του ψευδοκράτους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν γνωρίζει για την υπό αναφορά έκδοση, ποια η θέση του και σε ποιες ενέργειες πρόκειται να/ή έχει προχωρήσει σε σχέση με τη συγκεκριμένη υπόθεση.»
