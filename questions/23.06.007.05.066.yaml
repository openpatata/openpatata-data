answers: []
by:
- Φιλίππου Ανδρέας
date: '2001-03-29'
heading: Ερώτηση με αρ. 23.06.007.05.066 που υποβλήθηκε από το βουλευτή εκλογικής
  περιφέρειας Λευκωσίας κ. Ανδρέα Φιλίππου στις 29 Μαρτίου 2001
identifier: 23.06.007.05.066
text: |-
  «Οι επηρεαζόμενοι κάτοικοι των Αγίων Ομολογητών διαμαρτύρονται γραπτώς για την πρόσφατη «αντικανονική απόφαση για κατασκευή νησίδας στη συμβολή της λεωφόρου Δημοσθένη Σεβέρη με την οδό Κανάρη, διότι απουσίαζε ο εκπρόσωπος του δήμου Λευκωσίας, αλλά και διότι δε δόθηκε η ευκαιρία στους επηρεαζόμενους κατοίκους να εκφράσουν τις δικές τους απόψεις και εισηγήσεις.

  Από την ημέρα κατασκευής της νησίδας», συνεχίζουν οι διαμαρτυρόμενοι πολίτες, «δημιουργήθηκαν πολλά προβλήματα και οι κάτοικοι των Αγίων Ομολογητών -και όχι μόνο- ταλαιπωρούνται αφάνταστα, με αποτέλεσμα πολλοί να αναγκάζονται να παρανομούν με δεξιά στροφή στη λεωφόρο Δημοσθένη Σεβέρη ή διασταύρωση με κατεύθυνση την οδό Κατσώνη».

  Καλείται το αρμόδιο υπουργείο Συγκοινωνιών και Έργων να ενημερώσει τη Βουλή κατά πόσο προτίθεται να επιλύσει το πρόβλημα, ώστε να σταματήσει η ταλαιπωρία των επηρεαζόμενων πολιτών.»
