_id: 23.06.011.01.928_925
_position_on_page: 925
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: fakontis-antreas
date: '2017-06-06'
heading: Ερώτηση με αρ. 23.06.011.01.928, ημερομηνίας 6 Ιουνίου 2017, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.011.01.928
text: |-
  «Κατά την πρόσφατη επίσκεψή μου στην κοινότητα Λέμπας της επαρχίας Πάφου το κοινοτικό συμβούλιο με ενημέρωσε για το πάγιο αίτημα της κοινότητας για ένταξη ολόκληρου του πάρκου της κοιλάδας Λέμπας σε Ζώνη Προστασίας Δα1.

  Το πάρκο είναι συνολικής έκτασης πενήντα περίπου δεκαρίων και σχεδιάστηκε και κατασκευάστηκε από το Τμήμα Δασών το 2003. Μετά από προσπάθειες του κοινοτικού συμβουλίου, έχει ενταχθεί σε Ζώνη Προστασίας Δα1 ένα μέρος του πάρκου της κοιλάδας, ενώ το υπόλοιπο με διάταγμα εντάσσεται σε Λευκή Ζώνη. Το μέρος του πάρκου που εξακολουθεί να βρίσκεται σε Λευκή Ζώνη αποτελείται από τουρκοκυπριακά τεμάχια γης και ένα ιδιωτικό τεμάχιο, το οποίο αγοράστηκε από το κοινοτικό συμβούλιο για τη δημιουργία του πάρκου.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων κατά πόσο μελετά το αίτημα του κοινοτικού συμβουλίου Λέμπας για ένταξη ολόκληρου του πάρκου της κοιλάδας Λέμπας, όπως αυτό έχει οριοθετηθεί από το Τμήμα Δασών, σε Ζώνη Προστασίας Δα1, και, εάν ναι, ποια τα χρονοδιαγράμματα που τίθενται.»
