answers: []
by:
- Περδίκης Γιώργος
date: '2005-08-11'
heading: Ερώτηση με αρ. 23.06.008.05.007, ημερομηνίας 11 Αυγούστου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.007
text: |-
  «Τελευταία έχει συζητηθεί στην κυπριακή κοινωνία το θέμα των ωφελημάτων των πολιτικών αξιωματούχων της πολιτείας και ο βαθμός που αυτά επιβαρύνουν τη δημόσια οικονομία. Ένα τέτοιο ωφέλημα των αξιωματούχων της πολιτείας είναι και η αστυνομική φρουρά, οι οδηγοί ή οι συνοδοί των πολιτικών προσώπων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις φρουρές, τους οδηγούς και τους συνοδούς όλων των πολιτικών αξιωματούχων της πολιτείας αναλυτικά και για το ακριβές κόστος για τη δημόσια οικονομία της φρούρησης ή της συνοδείας των πολιτικών αξιωματούχων της πολιτείας.»
