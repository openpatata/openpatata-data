_id: 23.06.011.01.038_38
_position_on_page: 38
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_038.htm
by:
- mp_id: perdikis-giorgos
date: '2016-07-28'
heading: Ερώτηση με αρ. 23.06.011.01.038, ημερομηνίας 28 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.038
text: |-
  «Έχω πληροφορηθεί ότι σύμφωνα με διάταγμα απαλλοτρίωσης γνωστοποιείται ότι ακίνητες ιδιοκτησίες, πολλές από τις οποίες ανήκουν σε Τουρκοκυπρίους, απαλλοτριώνονται για την κατασκευή, βελτίωση και ανάπτυξη της δημόσιας οδού που αφορά συγκεκριμένα την εγγραφή/ευθυγράμμιση του χωριτικού δρόμου Παραμαλιού-Αγίου Αμβροσίου στην επαρχία Λεμεσού. Σύμφωνα με την καταγγελία, το όλο δημόσιο έργο αφορά την κατασκευή δημόσιου δρόμου, για να δοθεί πρόσβαση στο έργο “Aristo Land”, μεγάλη οικιστική ανάπτυξη που συνδέεται με κατασκευή γηπέδου γκολφ.

  Σύμφωνα με πληροφορίες μου, το έργο αυτό χωροθετείται και επηρεάζει και περιοχή προστασίας της φύσης. Από τη γνωμάτευση της Περιβαλλοντικής Αρχής φαίνεται ότι ο δρόμος τέμνει περιοχή που αποτελεί ζώνη ειδικής προστασίας. Η έκθεση της Περιβαλλοντικής Αρχής αναφέρει ότι το έργο θα έχει σημαντικές και μη αναστρέψιμες επιπτώσεις στην περιοχή προστασίας και ότι υπάρχει εναλλακτική όδευση. Δυστυχώς, με μετέπειτα γνωμάτευσή της η Περιβαλλοντική Αρχή ανάτρεψε το συμπέρασμα της Μελέτης Δέουσας Εκτίμησης των Επιπτώσεων στο Περιβάλλον και το έργο αδειοδοτήθηκε.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί σημειώνεται αυτή η σκανδαλώδης ευνοϊκή στάση των αρμόδιων αρχών και σε αυτή την περίπτωση.»
