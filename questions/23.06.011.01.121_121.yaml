_id: 23.06.011.01.121_121
_position_on_page: 121
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_121.htm
by:
- mp_id: efstathiou-kostis
date: '2016-09-06'
heading: Ερώτηση με αρ. 23.06.011.01.121, ημερομηνίας 6 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Κωστή Ευσταθίου
identifier: 23.06.011.01.121
text: |-
  «Έχει ολοκληρωθεί προ τριμήνου η κατασκευή τριών πολυκατοικιών για μεταστέγαση κατοίκων του προσφυγικού οικισμού “Άγιοι Ανάργυροι Α΄” στη Λάρνακα. Οι συγκεκριμένες πολυκατοικίες είχε ρητώς αναφερθεί ότι προορίζονταν για μεταστέγαση των κατοίκων της μικρής περιοχής λόγω της κατάστασης στην οποία ευρίσκονται οι πεπαλαιωμένες προσφυγικές οικίες του συνοικισμού, ο οποίος είναι γηρασμένος. Εντούτοις, οι εν λόγω πολυκατοικίες, ενώ είναι ετοιμοπαράδοτες, παραμένουν κλειστές και αχρησιμοποίητες από την ολοκλήρωση των οικοδομικών έργων σε αυτές.

  Παρακαλείται ο έντιμος αρμόδιος υπουργός όπως με πληροφορήσει για ποιο λόγο παρατηρείται καθυστέρηση στη μεταστέγαση των συγκεκριμένων κατοίκων του προσφυγικού οικισμού. Παρακαλείται επίσης να επιβεβαιώσει ότι δεν υφίσταται καμία πρόθεση μεταστέγασης ή στέγασης άλλων προσώπων πλην των δικαιούχων στις εν λόγω πολυκατοικίες.»
