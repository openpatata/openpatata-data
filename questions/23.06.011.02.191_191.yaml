_id: 23.06.011.02.191_191
_position_on_page: 191
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_191-192.htm
by:
- mp_id: perdikis-giorgos
date: '2017-10-06'
heading: Ερώτηση με αρ. 23.06.011.02.191, ημερομηνίας 6 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.191
text: |-
  «Έχω γίνει δέκτης καταγγελιών από γονείς και δασκάλους του Δημοτικού Σχολείου Αγίου Λαζάρου Α΄ στη Λάρνακα που αφορούν την κακή κατάσταση της κτιριακής υποδομής του σχολείου. Από προσωπική επίσκεψή μου πρόσφατα διαπίστωσα σημαντικές ελλείψεις στα κτίρια, αλλά και στο χώρο της αυλής. Δεν υπάρχουν στέγαστρα, δεν υπάρχει πράσινο, η περίφραξη είναι ανύπαρκτη ή σε κακή κατάσταση. Το σχολείο γειτνιάζει με ένα μεγάλο εγκαταλελειμμένο κτίριο, γεγονός που ενισχύει την ατμόσφαιρα της μιζέριας και της παρακμής. Όσον αφορά το κτίριο, εξωτερικά τουλάχιστον, φαίνεται να έχει χρόνια να συντηρηθεί, να αλλάξουν τα πορτοπαράθυρα και να συντηρηθούν τα αποχετευτικά. Μαθητές, γονείς και δάσκαλοι χρόνια περιμένουν να γίνουν βελτιωτικά έργα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχουν σχέδια για γενική επισκευή και αναβάθμιση της υποδομής του εν λόγω δημοτικού σχολείου.»
