answer: http://www2.parliament.cy/parliamentgr/008_3g/23_06_010_03_249.htm
identifier: 23.06.010.03.249
question:
  by:
  - Περδίκης Γιώργος
  date: '2013-10-24'
  text: |
    «Έχω πληροφορηθεί ότι, όπως έγινε η προκήρυξη των προσφορών για την αγορά λεωφορείων για τους νέους οργανισμούς συγκοινωνιών, δεν υπήρχε περίπτωση να συμμετάσχουν σε αυτές κυπριακές εταιρείες. Επίσης, δεν υπήρχε περίπτωση να συμμετάσχουν στην παραγωγή αμαξωμάτων λεωφορείων συμπράξεις κυπριακών εταιρειών με άλλες, ξένες κατασκευαστικές εταιρείες. Τόσο ο χρόνος όσο και οι προδιαγραφές των λεωφορείων ήταν όροι που καθιστούσαν αδύνατη τη συμμετοχή κυπριακών εταιρειών. Σήμερα, καθώς όλοι μιλούν για επανεκκίνηση της οικονομίας, προκύπτει θέμα επιβίωσης του τομέα αυτού της κυπριακής βιομηχανίας.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχουν περιθώρια εμπλοκής και κυπριακών βιοτεχνιών κατασκευής αμαξωμάτων λεωφορείων στη διαδικασία προμήθειας λεωφορείων στους νέους οργανισμούς συγκοινωνιών.»
  title: Ερώτηση με αρ. 23.06.010.03.249, ημερομηνίας 24 Οκτωβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
