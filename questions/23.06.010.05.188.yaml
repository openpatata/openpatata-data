answers: []
by:
- Χατζηγιάννης Κυριάκος
date: '2015-10-15'
heading: Ερώτηση με αρ. 23.06.010.05.188, ημερομηνίας 15 Οκτωβρίου 2015, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.05.188
text: |-
  «Αρκετές χιλιάδες πολίτες και τουρίστες ταξιδεύουν από τον Πρωταρά μέχρι την Πόλη Χρυσοχούς χρησιμοποιώντας τους αυτοκινητόδρομους. Τόσο ο αυτοκινητόδρομος Πρωταρά-Πάφου όσο και οι αυτοκινητόδρομοι Λάρνακας-Λευκωσίας και Λευκωσίας-Λεμεσού δε διαθέτουν κοινόχρηστες υπηρεσίες. Η κακή αυτή εικόνα αναπαράγεται μέσω των παραπόνων οδηγών και χρηστών. Τα διεθνή πρότυπα αυτοκινητόδρομων επιβάλλουν την ύπαρξη τέτοιων χώρων.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο προτίθεται να μελετήσει το ενδεχόμενο δημιουργίας στους αυτοκινητόδρομους κοινόχρηστων υπηρεσιών με άμεση πρόσβαση (εντός του περιφραγμένου χώρου, δίπλα από τον αυτοκινητόδρομο) και, εάν ναι, πότε υπολογίζεται να γίνουν τέτοιοι χώροι.»
