_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_139.htm
by:
- Χαραλάμπους Σωτηρούλα
date: '2003-10-02'
heading: Ερώτηση με αρ. 23.06.008.03.139 που υποβλήθηκε από τη βουλευτή εκλογικής
  περιφέρειας Αμμοχώστου κ. Σωτηρούλα Χαραλάμπους στις 2 Οκτωβρίου 2003
identifier: 23.06.008.03.139
text: |-
  «Στις 26 Ιουνίου 2003 η Βουλή των Αντιπροσώπων ψήφισε ομόφωνα τον περί Δημοσίων Βοηθημάτων και Υπηρεσιών (Τροποποιητικό) Νόμο του 2003. Η τροποποίηση, που αφορούσε την αντικατάσταση της ερμηνείας του όρου “ανάπηρος”, δημοσιεύτηκε στην Επίσημη Εφημερίδα της Δημοκρατίας στις 11 Ιουλίου 2003, ημερομηνία κατά την οποία τέθηκε σε ισχύ.

  Από πληροφορίες που έχω από άτομα τα οποία αποτείνονται στο Τμήμα Υπηρεσιών Κοινωνικής Ευημερίας για δημόσιο βοήθημα, φαίνεται ότι οι λειτουργοί δεν έχουν ενημερωθεί για την υπό αναφορά τροποποίηση, με αποτέλεσμα να απορρίπτονται, μετά την τροποποίηση, περιπτώσεις που εμπίπτουν στην έννοια του όρου “ανάπηρος”.

  Επειδή το θέμα θεωρείται ιδιαίτερα σοβαρό, παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειες στις οποίες έχει προβεί μέχρι τώρα το Τμήμα Υπηρεσιών Κοινωνικής Ευημερίας για την πρακτική εφαρμογή του πιο πάνω νόμου, όπως αυτός έχει τροποποιηθεί.»
