_id: 23.06.011.01.387_388
_position_on_page: 388
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_387.htm
by:
- mp_id: theopemptou-charalampos
date: '2016-12-15'
heading: Ερώτηση με αρ. 23.06.011.01.387, ημερομηνίας 15 Δεκεμβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.387
text: |-
  «Τόσο στον κρατικό προϋπολογισμό του 2017 όσο και σε προϋπολογισμούς προηγούμενων ετών, κάτω από το κεφάλαιο του Υπουργείου Εσωτερικών προνοούνται πιστώσεις ύψους €105.000 για την κάλυψη του κόστους υπηρεσιών που παρέχει το κοινοτικό συμβούλιο Πύλας στους Τουρκοκύπριους κατοίκους της κοινότητας. Σύμφωνα με το επεξηγηματικό υπόμνημα, οι πιστώσεις αυτές παραχωρούνται βάσει της απόφασης του Υπουργικού Συμβουλίου με αρ. 50.397 και ημερομηνία 8 Οκτωβρίου 1999.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τις υπηρεσίες τις οποίες παρέχει το κοινοτικό συμβούλιο Πύλας στους Τουρκοκύπριους κατοίκους της κοινότητας, τον τρόπο υπολογισμού του ποσού που παραχωρείται στο κοινοτικό συμβούλιο, καθώς και αν εξετάζεται το ενδεχόμενο αναθεώρησης της απόφασης. Τέλος, παρακαλώ τον αρμόδιο υπουργό όπως αποστείλει στη Βουλή των Αντιπροσώπων τη σχετική απόφαση του Υπουργικού Συμβουλίου.»
