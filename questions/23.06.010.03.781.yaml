answer: http://www2.parliament.cy/parliamentgr/008_3g/23_06_010_03_781.htm
identifier: 23.06.010.03.781
question:
  by:
  - Καυκαλιάς Αντρέας
  date: '2014-07-18'
  text: |
    «Σε σχέση με τον περί της Μείωσης των Απολαβών και των Συντάξεων των Αξιωματούχων, Εργοδοτουμένων και Συνταξιούχων της Κρατικής Υπηρεσίας και του Ευρύτερου Δημόσιου Τομέα (Τροποποιητικό) Νόμο του 2013, η κυβέρνηση είχε υπογραμμίσει ότι η πρόθεση μείωσης των απολαβών και των συντάξεων που προβλεπόταν στον εν λόγω νόμο κρινόταν αναγκαία, ώστε να διατηρηθεί ο αριθμός των θέσεων του έκτακτου και του ωρομίσθιου προσωπικού, καθώς και των εκπαιδευτικών στη δημόσια υπηρεσία.

    Παρακαλώ τον αρμόδιο υπουργό όπως μας ενημερώσει για τον αριθμό των ωρομίσθιων και των εκπαιδευτικών στη δημόσια υπηρεσία που, παρά την ψήφιση του πιο πάνω νόμου, δεν έχουν επαναπροσληφθεί κατά το 2013 και το 2014.»
  title: Ερώτηση με αρ. 23.06.010.03.781, ημερομηνίας 18 Ιουλίου 2014, του βουλευτή εκλογικής περιφέρειας Λεμεσού κ. Αντρέα Καυκαλιά
