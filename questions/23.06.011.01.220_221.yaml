_id: 23.06.011.01.220_221
_position_on_page: 221
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_220.htm
by:
- mp_id: perdikis-giorgos
date: '2016-10-06'
heading: Ερώτηση με αρ. 23.06.011.01.220, ημερομηνίας 6 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.220
text: |-
  «Έχω πληροφορηθεί πρόσφατα ότι η Σουηδία, που είναι μέλος της Ευρωπαϊκής Ένωσης, έχει ψηφίσει νομοθεσία που καθιερώνει κίνητρα για μικρές επιχειρήσεις που ασχολούνται με την επιδιόρθωση φθαρμένων προϊόντων, υλικών και μηχανημάτων και την επαναχρησιμοποίησή τους. Αυτές οι επιχειρήσεις, που θεωρούνται μάλλον βιοτεχνίες, απασχολούν συνήθως άτομα με τεχνική κατάρτιση, παραδοσιακούς τεχνίτες, γυναίκες κ.ο.κ. και, επειδή δε χρειάζονται βαριά υποδομή, το σύνολο σχεδόν της επένδυσης το απορροφά το εργατικό κόστος. Έτσι υπάρχει δουλειά για πολλά εργατικά χέρια και απασχόληση για άτομα που ανήκουν συνήθως σε ευάλωτες ομάδες του εργατικού δυναμικού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η στρατηγική αυτή μπορεί κατά παρόμοιο τρόπο να εφαρμοστεί στην Κύπρο, δηλαδή να δοθούν φορολογικά κίνητρα, όπως θα γίνει με τις νεοφανείς και καινοτόμες (start up) επιχειρήσεις, για την ανάπτυξη αυτών των μικρών επιχειρήσεων.»
