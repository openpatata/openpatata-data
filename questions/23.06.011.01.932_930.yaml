_id: 23.06.011.01.932_930
_position_on_page: 930
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: charalampidou-eirini
date: '2017-06-07'
heading: Ερώτηση με αρ. 23.06.011.01.932, ημερομηνίας 7 Ιουνίου 2017, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.011.01.932
text: |-
  «Θεωρούσαμε δεδομένο ότι η αναδιάρθρωση και η αποτελεσματική λειτουργία του Τμήματος Φορολογίας ήταν εκ των ων ουκ άνευ, λόγω και των προβλημάτων που βιώσαμε από την οικονομική κρίση. Υποτίθεται ότι το εν λόγω τμήμα είχε προχωρήσει σε δραστικές αλλαγές, προκειμένου να διασφαλιστεί η αποτελεσματικότητα στην πάταξη της φοροδιαφυγής και της φοροαποφυγής και η διαφάνεια. Πώς είναι δυνατό μέχρι σήμερα αυτά να μην έχουν γίνει;

  Η πρόσφατη αρνητική αξιολόγηση του Τμήματος Φορολογίας από το Παγκόσμιο Φόρουμ του Οργανισμού Οικονομικής Συνεργασίας και Ανάπτυξης (ΟΟΣΑ) για τη Διαφάνεια και την Ανταλλαγή Πληροφοριών οδήγησε σε άκρως δυσμενείς εξελίξεις για την Κύπρο.
  Αντιλαμβανόμαστε ότι, μέχρι να υλοποιηθούν οι συστάσεις του παγκόσμιου φόρουμ υπάρχει πιθανότητα άρνησης της παραχώρησης χρηματοοικονομικών πληροφοριών για φυσικά και νομικά πρόσωπα που ελέγχονται για φοροδιαφυγή στην Κύπρο. Επιπρόσθετα, έχει πληγεί το όνομα και η φήμη της Κύπρου ως διεθνούς οικονομικού κέντρου παροχής υπηρεσιών.

  Εγείρονται καίρια ερωτήματα ως προς τα μέχρι τώρα πεπραγμένα σας. Είναι σημαντικό να μας εξηγήσετε πώς, παρά τις διαβεβαιώσεις σας και τις δήθεν προσπάθειές σας για πάταξη της φοροδιαφυγής, βρισκόμαστε ενώπιον μιας τόσο δυσμενούς και καθοριστικής εξέλιξης για θέματα φοροδιαφυγής και διαφάνειας.»
