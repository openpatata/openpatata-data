_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_142.htm
by:
- Περδίκης Γιώργος
date: '2013-09-16'
heading: Ερώτηση με αρ. 23.06.010.03.142, ημερομηνίας 16 Σεπτεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.142
text: |-
  «Στα πλαίσια της αξιοποίησης του φυσικού περιβάλλοντος και πάντα σύμφωνα με μία εξαιρετικά αυστηρή κυπριακή νομοθεσία, πλήρως εναρμονισμένη με τις ευρωπαϊκές Οδηγίες, οι εταιρείες έρευνας ή εκμετάλλευσης των υδρογονανθράκων, καθώς και οι εταιρείες που θα αναλάβουν το σχεδιασμό και την κατασκευή του τερματικού υγροποίησης του φυσικού αερίου ανέλαβαν την υποχρέωση διενέργειας μελετών εκτίμησης των περιβαλλοντικών επιπτώσεων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

  1. To Τμήμα Περιβάλλοντος έχει την τεχνογνωσία να εξετάσει με αποτελεσματικότητα τις μελέτες αυτές και να βοηθήσει την Επιτροπή Αξιολόγησης Μελετών Επιπτώσεων στο Περιβάλλον στη λήψη έγκαιρης και ορθολογικής απόφασης για το περιεχόμενο των μελετών αυτών;

  2. Υπάρχει το κατάλληλο προσωπικό και τα μέσα στο Τμήμα Περιβάλλοντος, ώστε να παρακολουθείται επαρκώς η εφαρμογή των όρων των περιβαλλοντικών μελετών;

  3. Σε περίπτωση που παρατηρούνται ελλείψεις σε προσωπικό και τεχνικά μέσα μελετάται η προώθηση αιτήματος για πρόσληψη προσωπικού και αγορά του κατάλληλου τεχνικού εξοπλισμού;»
