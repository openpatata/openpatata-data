answers:
- http://www2.parliament.cy/parliamentgr/008_03d/23_06_009_04_1283.htm
by:
- Περδίκης Γιώργος
date: '2010-06-11'
heading: Ερώτηση με αρ. 23.06.009.04.1283, ημερομηνίας 11 Ιουνίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1283
text: |-
  «Είναι γνωστό ότι η ηχορρύπανση βασανίζει το σημερινό άνθρωπο των πόλεων. Ειδικότερα, οι κυπριακές πόλεις θεωρούνται από τις πλέον θορυβώδεις λόγω της υψηλής πυκνότητας της κυκλοφορίας των ιδιωτικών αυτοκινήτων. Πρόσφατα έχω γίνει αποδέκτης ανησυχιών των κατοίκων σε γειτονιές του Στροβόλου και της Έγκωμης, οι οποίοι δικαίως ανησυχούν για τα επίπεδα ηχορρύπανσης από την κυκλοφορία των αυτοκινήτων στο νέο οδικό δίκτυο λεωφόρων στην περιοχή Αρχαγγέλου.

  Παρακαλώ τον αρμόδιο υπουργό όπως πληροφορήσει τη Βουλή των Αντιπροσώπων αν έχει ληφθεί εκ των προτέρων πρόνοια για την εγκατάσταση ηχοπετασμάτων κατά μήκος των υπό κατασκευή κατοικημένων λεωφόρων, ώστε να μειωθεί η ένταση της ηχορρύπανσης για τους κατοίκους της περιοχής.»
