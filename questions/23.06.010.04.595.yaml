answers:
- http://www2.parliament.cy/parliamentgr/008_3g/23_06_010_04_595.htm
by:
- Περδίκης Γιώργος
date: '2015-05-26'
heading: Ερώτηση με αρ. 23.06.010.04.595, ημερομηνίας 26 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.595
text: |-
  «Μέσα από την έκθεση προόδου της Τουρκίας, της οποίας η ψήφιση από το Ευρωπαϊκό Κοινοβούλιο αναβλήθηκε για τον Ιούνιο του 2015, αφήνεται να νοηθεί ότι η Σύμβαση για το Δίκαιο της Θάλασσας του Οργανισμού Ηνωμένων Εθνών δεν αποτελεί μέρος του κοινοτικού κεκτημένου στην ολότητά της αλλά μόνο κάποιες πρόνοιες αυτής. Όπως έχω ενημερωθεί, οι Κύπριοι ευρωβουλευτές έχουν ήδη προβεί σε διαβήματα, για να γίνουν οι ανάλογες διορθώσεις, αφού σύμφωνα με απόφαση του Ευρωπαϊκού Δικαστηρίου η σύμβαση αποτελεί μέρος του κοινοτικού κεκτημένου στην ολότητά της.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προβεί σε οποιαδήποτε διαβήματα, ώστε να διασφαλιστεί ότι είναι ξεκάθαρο για την Ευρωπαϊκή Ένωση ότι η εν λόγω σύμβαση αποτελεί στην ολότητά της μέρος του κοινοτικού κεκτημένου.»
