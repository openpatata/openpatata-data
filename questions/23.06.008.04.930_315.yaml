_id: 23.06.008.04.930_315
_position_on_page: 315
_sources:
- http://www2.parliament.cy/parliamentgr/008_02/chronological/008_02_HD_3.htm
answers:
- http://www2.parliament.cy/parliamentgr/008_03b/23_06_008_04_930.htm
by:
- Σαμψών Σωτήρης
date: '2005-07-04'
heading: Ερώτηση με αρ. 23.06.008.04.930, ημερομηνίας 4 Ιουλίου 2005, του βουλευτή
  εκλογικής περιφέρειας Αμμοχώστου κ. Σωτήρη Σαμψών
identifier: 23.06.008.04.930
text: |-
  «Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τα πιο κάτω, που αφορούν την ταινία “Ακάμας” του σκηνοθέτη Πανίκου Χρυσάνθου:

  1. Το ύψος της χορηγίας που δόθηκε και πότε αυτή δόθηκε από τις υπηρεσίες του Υπουργείου Παιδείας και Πολιτισμού.

  2. Το περιεχόμενο του σεναρίου με βάση το οποίο αποφασίστηκε η χορηγία για την ταινία.

  3. Για το αν στο σενάριο γίνεται αναφορά με αήθεις, προσβλητικούς, ανάρμοστους και ανεπίτρεπτους χαρακτηρισμούς στα πρόσωπα των αγωνιστών της ΕΟΚΑ και στον ίδιο τον αγώνα γενικότερα.

  4. Για το ποιοι άλλοι φορείς ή ιδιωτικοί οργανισμοί ή εταιρείες ή νομικά ή φυσικά πρόσωπα εντός και εκτός Κύπρου χορήγησαν την ταινία, καθώς και το ποσό της χορηγίας που κατέβαλε ο καθένας.

  5. Για το αν οι υπηρεσίες του υπουργείου χορήγησαν στο παρελθόν έργα του ίδιου σκηνοθέτη, δηλαδή του κ. Πανίκου Χρυσάνθου. Αν η απάντηση είναι καταφατική, ποια είναι αυτά, πότε χορηγήθηκαν και ποιο είναι το ύψος της χορηγίας.

  Παρακαλείται επίσης το υπουργείο όπως με προμηθεύσει με αντίγραφο του σεναρίου της ταινίας που είχαν ενώπιόν τους οι αρμόδιες υπηρεσίες του, όταν έλαβαν την απόφαση για χορηγία, καθώς και με αντίγραφο της σχετικής σύμβασης που υπογράφηκε.»
