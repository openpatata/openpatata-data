_id: 23.06.009.04.947_280
_position_on_page: 280
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_947.htm
by:
- mp_id: perdikis-giorgos
date: '2010-03-16'
heading: Ερώτηση με αρ. 23.06.009.04.947, ημερομηνίας 16 Μαρτίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.947
text: |-
  «Το κάπνισμα ως γνωστό αποτελεί μία από τις κυριότερες αιτίες της στεφανιαίας νόσου, του καρκίνου του πνεύμονα, εγκεφαλικού επεισοδίου και χρόνιας πνευμονοπάθειας.

  Η ευαισθητοποίηση του κυπριακού κοινού για τις βλαπτικές επιδράσεις του καπνίσματος δεν είναι σε τέτοιο βαθμό ισχυρή, ώστε να επηρεάσει την απόφαση των καπνιστών να διακόψουν το κάπνισμα και να ενισχύσει την απαίτηση της κοινής γνώμης για την προώθηση και προαγωγή περιβάλλοντος απαλλαγμένου από καπνό στους δημόσιους και εργασιακούς χώρους. Στη μάχη της χάραξης εθνικής στρατηγικής για το κάπνισμα είναι απαραίτητη η συμβολή όλων των Κυπρίων με πρωτοστάτες την εκτελεστική και τη νομοθετική εξουσία, τους φορείς για την υγεία, τα οργανωμένα σύνολα και τον απλό πολίτη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε θα τεθεί για έγκριση στο Υπουργικό Συμβούλιο η Στρατηγική για το Κάπνισμα και πότε θα τεθεί σε εφαρμογή.»
