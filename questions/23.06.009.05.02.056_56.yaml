_position_on_page: 56
_sources:
- http://www2.parliament.cy/parliamentgr/008_02/chronological/008_02_TES.htm
answers: []
by:
- Περδίκης Γιώργος
date: '2011-07-04'
heading: Ερώτηση με αρ. 23.06.009.05.02.056, ημερομηνίας 4 Ιουλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.056
text: |-
  «Πρόσφατα η ολομέλεια της Κοινοβουλευτικής Συνέλευσης του Συμβουλίου της Ευρώπης, υιοθετώντας σχετική έκθεση του Σέρβου βουλευτή του Δημοκρατικού Κόμματος Μίλος Αλιγκρούντιτς, κάλεσε με ψήφισμά της όλα τα κράτη μέλη του Συμβουλίου της Ευρώπης να διερευνήσουν την πιθανότητα χορήγησης του δικαιώματος ψήφου από το δέκατο έκτο έτος της ηλικίας. Σύμφωνα με το Συμβούλιο της Ευρώπης, αποτελούν ανησυχητικές ενδείξεις για την πορεία της δημοκρατίας στην Ευρώπη αφενός η συνεχιζόμενη γήρανση του ευρωπαϊκού πληθυσμού και αφετέρου η ολοένα και πιο χαμηλή συμμετοχή στις εκλογές, η οποία οδηγεί στον εντονότερο εκτοπισμό των νέων από την πολιτική διαδικασία. Ένα συναφές θέμα είναι και η παροχή του δικαιώματος του εκλέγεσθαι από το δέκατο όγδοο έτος, όπως συμβαίνει στις περισσότερες ευρωπαϊκές χώρες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει τεθεί υπόψη του η ευρωπαϊκή πραγματικότητα για το θέμα της ηλικίας και του δικαιώματος του εκλέγειν και εκλέγεσθαι, αν έχει πληροφορηθεί για το τελευταίο ψήφισμα της ολομέλειας της Κοινοβουλευτικής Συνέλευσης του Συμβουλίου της Ευρώπης και αν προτίθεται να καταθέσει σύντομα σχετικό τροποποιητικό νομοσχέδιο στη Βουλή των Αντιπροσώπων.»
