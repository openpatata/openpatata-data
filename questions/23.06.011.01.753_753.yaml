_id: 23.06.011.01.753_753
_position_on_page: 753
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_753.htm
by:
- mp_id: perdikis-giorgos
date: '2017-04-04'
heading: Ερώτηση με αρ. 23.06.011.01.753, ημερομηνίας 4 Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.753
text: |-
  «Έχω δεχτεί καταγγελίες ότι τα επίπεδα θορύβου στο σημείο του υπεραστικού δρόμου Λευκωσίας-Λεμεσού παρά την έξοδο Μουτταγιάκας στην περιοχή Καλογήρων στη Λεμεσό είναι κατά πολύ υψηλότερα των επιτρεπόμενων ορίων. Το γεγονός αυτό επιβεβαιώνεται από μελέτες τις οποίες εκπόνησε τόσο το Τμήμα Περιβάλλοντος όσο και ιδιωτικές εταιρείες. Οι κάτοικοι της περιοχής των οποίων τα σπίτια είτε εφάπτονται είτε είναι πλησίον του υπεραστικού δρόμου καταγγέλλουν ότι η κατάσταση χειροτερεύει με το πέρασμα του χρόνου. Τα παράθυρα των σπιτιών τους τρίζουν, δεν μπορούν να χρησιμοποιήσουν τους εξωτερικούς χώρους των σπιτιών τους για πολλή ώρα και πολλοί υποφέρουν από σοβαρές διαταραχές ύπνου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τα εξής:

  1. Είναι γνώστης της εν λόγω υπόθεσης και, αν ναι, ποια μέτρα πρόκειται να λάβει;

  2. Ποιο είναι το αρμόδιο τμήμα το οποίο αποφασίζει πού θα τοποθετηθούν ηχοπετάσματα, τα οποία λειτουργούν κατασταλτικά για το θόρυβο, και βάσει ποιων κριτηρίων λαμβάνονται οι αποφάσεις του;

  3. Γιατί δεν έχουν τοποθετηθεί ηχοπετάσματα στο σημείο αυτό του αυτοκινητόδρομου;»
