_id: 23.06.011.01.607_608
_position_on_page: 608
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-03-07'
heading: Ερώτηση με αρ. 23.06.011.01.607, ημερομηνίας 7 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.607
text: |-
  «Σύμφωνα με το έγγραφο του Τμήματος Ηλεκτρονικών Επικοινωνιών με αριθμό THE: 16.8.17 και τίτλο “Πολιτική και Διαδικασίες για την Εγκατάσταση και Λειτουργία Σταθμών Ραδιοεπικοινωνίας με Δυνατότητα Εκπομπής”, στο οποίο περιγράφονται οι διαδικασίες που προτείνεται να διέπουν την αδειοδότηση της εγκατάστασης και της λειτουργίας σταθμών ραδιοεπικοινωνίας, αποτελεί στόχο όπως οι διαδικασίες που ακολουθούνται να είναι διαφανείς, αποτελεσματικές, να διασφαλίζουν την υγεία του κοινού και να μειώνουν όσο το δυνατόν τις επιπτώσεις στο περιβάλλον.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων με ποιο τρόπο θα γίνεται η ενημέρωση των κοινοτικών συμβουλίων και η σχετική διαβούλευση μεταξύ των εμπλεκόμενων φορέων, κοινοτικών συμβουλίων και κοινού, ώστε να επιτυγχάνεται η διαφάνεια των διαδικασιών.»
