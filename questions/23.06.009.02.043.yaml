answers:
- http://www2.parliament.cy/parliamentgr/008_03c/23_06_009_02_043.htm
by:
- Φακοντής Αντρέας
date: '2007-08-30'
heading: Ερώτηση με αρ. 23.06.009.02.043, ημερομηνίας 30 Αυγούστου 2007, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.02.043
text: |-
  «Σε συνάντηση που είχα με εκπροσώπους του Συνδέσμου Γονέων Παιδιών με Ειδικές Ανάγκες Πόλης και Επαρχίας Πάφου ενημερώθηκα για τα τεράστια προβλήματα που αντιμετωπίζουν τα παιδιά αυτά. Τα σημαντικότερα από αυτά είναι η ανυπαρξία ειδικών σχολείων σε κατάλληλους χώρους, η έλλειψη εξειδικευμένου προσωπικού προς εξυπηρέτηση των παιδιών με ειδικές ανάγκες και η έλλειψη ειδικού εξοπλισμού και βοηθημάτων προσαρμοσμένα στις ανάγκες των παιδιών αυτών.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο μελετάται το ενδεχόμενο:

  1. δημιουργίας ειδικών σχολείων στην πόλη και επαρχία Πάφου σε κατάλληλους για τα παιδιά με ειδικές ανάγκες χώρους και, αν ναι, ποια τα χρονοδιαγράμματα που τίθενται˙

  2. επαρκούς στελέχωσης των σχολείων με εξειδικευμένο προσωπικό και προσοντούχους εκπαιδευτές˙

  3. εγκατάστασης στα σχολεία κατάλληλου και επαρκούς εξοπλισμού και ειδικών βοηθημάτων τα οποία θα είναι προσαρμοσμένα στις ανάγκες των παιδιών με ειδικές ανάγκες.»
