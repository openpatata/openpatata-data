answers:
- http://www2.parliament.cy/parliamentgr/008-3f/23_06_010_01.282.htm
by:
- Περδίκης Γιώργος
date: '2011-11-22'
heading: Ερώτηση με αρ. 23.06.010.01.282, ημερομηνίας 22 Νοεμβρίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.282
text: |-
  «Το Ευρωπαϊκό Κοινοβούλιο στις 15 Νοεμβρίου υιοθέτησε ψήφισμα στο οποίο υπογραμμίζεται ότι η Ευρωπαϊκή Ένωση πρέπει να αυξήσει τις επενδύσεις για την ανακάλυψη νέων φαρμάκων που θα προλαμβάνουν το θάνατο των μελισσών και πρέπει να συντονίσει τις προσπάθειές της, προκειμένου να προστατεύσει το είδος αυτό, που κινδυνεύει να καταστεί είδος προς εξαφάνιση. Το Ευρωπαϊκό Κοινοβούλιο προειδοποίησε ότι η αύξηση της θνησιμότητας των μελισσών μπορεί να έχει σοβαρές επιπτώσεις στην παραγωγή τροφίμων στην Ευρώπη και στη σταθερότητα του περιβάλλοντος, καθώς τα περισσότερα φυτά εξαρτώνται από την επικονίαση των μελισσών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι υπόψη της αρμόδιας υπηρεσίας το εν λόγω ψήφισμα. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει για την προστασία των μελισσών.»
