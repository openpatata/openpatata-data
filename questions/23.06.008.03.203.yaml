answers:
- http://www2.parliament.cy/parliamentgr/008_03/23_06_008_03_203.htm
identifier: 23.06.008.03.203
question:
  by:
  - Ομήρου Γιαννάκης
  date: '2003-10-24'
  text: |-
    « Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα ζητήματα:

    1. Πότε θα αρχίσει η εκτέλεση του παρακαμπτήριου δρόμου Πέγειας, έργο το οποίο έπρεπε να είχε αρχίσει πριν από δύο χρόνια;

    2. Προτίθεται να παραχωρήσει κυβερνητική χορηγία στο δήμο Πέγειας για τη βελτίωση / ασφαλτόστρωση οικιστικών, τουριστικών και αγροτικών δρόμων στην περιοχή;

    3. Προτίθεται να καλύψει το κόστος της απαλλοτρίωσης δρόμου που οδηγεί στο λιμανάκι Αγίου Γεωργίου Πέγειας;

    4. Πώς σχεδιάζει να επιλύσει τα κυκλοφοριακά προβλήματα που δημιουργούνται στο δήμο Πέγειας και συγκεκριμένα στην είσοδο του δήμου παρά τη διασταύρωση με τον Κόλπο των Κοραλλίων, στη συμβολή των οδών Μ. Κυπριανού και Ακάμαντος και σε σημεία της λεωφόρου Γρηγόρη Αυξεντίου;

    5. Πώς αντιμετωπίζει την εισήγηση του δημοτικού συμβουλίου του πιο πάνω δήμου για μείωση του πλάτους του δρόμου στην περιοχή “Μελέτης” από εξήντα πόδια σε τριάντα πέντε πόδια;

    6. Πώς αντιμετωπίζει την εισήγηση του δημοτικού συμβουλίου για διαπλάτυνση των λεωφόρων Αγίου Γεωργίου και Κόλπου των Κοραλλίων μέχρι τη διασταύρωση των λεωφόρων Ακάμαντος και Μ. Κυπριανού, καθώς επίσης και τη διαπλάτυνση ολόκληρου του δρόμου από την Πάφο προς την Πέγεια και ειδικότερα στην περιοχή “Πότιμα”, όπου πρόκειται να κατασκευαστεί η μαρίνα;»
  title: Ερώτηση με αρ. 23.06.008.03.203, ημερομηνίας 24 Οκτωβρίου 2003, του βουλευτή
    εκλογικής περιφέρειας Πάφου κ. Γιαννάκη Ομήρου
