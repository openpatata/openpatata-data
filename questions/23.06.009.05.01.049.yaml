answers:
- http://www2.parliament.cy/parliamentgr/008_3e/23_06_009_05_01.049.htm
by:
- Περδίκης Γιώργος
date: '2010-08-05'
heading: Ερώτηση με αρ. 23.06.009.05.01.049, ημερομηνίας 5 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.049
text: |-
  «Έχω πληροφορηθεί ότι το Συμβούλιο Ανοικοδόμησης και Επανεγκατάστασης διενεργεί μελέτες για την ομαλή επανεγκατάσταση των προσφύγων στις περιοχές τους μετά τη λύση του Κυπριακού. Οι δήμοι της μείζονος περιοχής Λευκωσίας, και ιδιαίτερα οι δήμοι Λευκωσίας, Αγίου Δομετίου και Αγλαντζιάς, έχουν σημαντικό μέρος της έκτασής τους στις κατεχόμενες περιοχές ή στη Νεκρή Ζώνη. Ιδιαίτερα για το δήμο Αγίου Δομετίου το πρόβλημα είναι πολύ πιο μεγάλο, αφού τα τρία τέταρτα της έκτασης του δήμου είναι κατεχόμενα. Οι πολίτες του δήμου Αγίου Δομετίου και των άλλων δήμων αναμένουν ότι το κράτος έπρεπε να αρχίσει από τώρα μελέτες μελλοντικής οικιστικής, εμπορικής, βιοτεχνικής και περιβαλλοντικής ανάπτυξης. Ανάλογη ευθύνη ανήκει και στο Πολεοδομικό Συμβούλιο, το οποίο εξετάζει αυτή την εποχή τις τροποποιήσεις του Τοπικού Σχεδίου Λευκωσίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του την ανάγκη του δήμου Αγίου Δομετίου και των άλλων δήμων που τέμνονται από τη Γραμμή Αττίλα για ενιαία και ολοκληρωμένη ανάπτυξη που να περιλαμβάνει και τις κατεχόμενες περιοχές.»
