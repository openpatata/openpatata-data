_id: 23.06.011.02.161_161
_position_on_page: 161
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_161.htm
by:
- mp_id: perdikis-giorgos
date: '2017-09-26'
heading: Ερώτηση με αρ. 23.06.011.02.161, ημερομηνίας 26 Σεπτεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.161
text: |-
  «Στην έκθεση για τη διαγραφή χρεών και παραχώρηση εκπτώσεων προς νομικά και φυσικά πρόσωπα στο δήμο Λευκωσίας χωρίς την τήρηση των νενομισμένων διαδικασιών (Αρ. Φακ. 27.01.002.001.007) της Ελεγκτικής Υπηρεσίας, ημερομηνίας 25 Απριλίου 2016, σημειώνεται ότι «λαμβάνοντας υπόψη τις παρούσες συνθήκες όχι μόνο στα δημόσια οικονομικά φυσικών προσώπων, θα μπορούσε να νομιμοποιηθεί η είσπραξη ποσών φορολογιών με δόσεις μέσα στο έτος αναφορικά με το οποίο επιβλήθηκαν. Τυχόν μη πλήρης εξόφληση τους μέσα στο υπό αναφορά έτος θα συνεπάγεται την επιβολή προσεπιβαρύνσεων στο ποσό που παραμένει ανεξόφλητο κατά την 31η Δεκεμβρίου».

  Έχοντας υπόψη τα πιο πάνω και το γεγονός ότι κυβέρνηση και Βουλή έχουν δώσει την ευκαιρία με δύο προγράμματα για πληρωμή σε δόσεις των ληξιπρόθεσμων οφειλών σε Ταμείο Κοινωνικών Ασφαλίσεων και Τμήμα Φορολογίας, παρακαλούνται οι αρμόδιοι υπουργοί όπως πληροφορήσουν τη Βουλή των Αντιπροσώπων για τα ακόλουθα:

  1. Προτίθενται να τροποποιήσουν τον περί Δήμων Νόμο, ώστε να μπορούν να πληρώνονται με δόσεις δημοτικά τέλη φορολογίας, τέλη συμβουλίων Αποχετεύσεων και Υδατοπρομήθειας κ.ο.κ.;

  2. Υπάρχει ενδεχόμενο εφαρμογής προγράμματος για τις ληξιπρόθεσμες οφειλές σε δήμους, κοινότητες, συμβούλια αποχετεύσεων και υδατοπρομήθειας κτλ.;»
