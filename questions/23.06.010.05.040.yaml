answers:
- http://www2.parliament.cy/parliamentgr/008_3g/23_06_010_05_040.htm
by:
- Περδίκης Γιώργος
date: '2015-08-04'
heading: Ερώτηση με αρ. 23.06.010.05.040, ημερομηνίας 4 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.040
text: |-
  «Τις τελευταίες μέρες η τουρκική αεροπορία πλήττει ανελέητα τις θέσεις των Κούρδων στο βόρειο Ιράκ και στη Συρία, προκαλώντας διεθνή κατακραυγή. Οι αεροπορικές επιθέσεις των Τούρκων έχουν ήδη προκαλέσει βαριές απώλειες στους Κούρδους, οι οποίοι αγωνίζονται κατά των τρομοκρατών του ISIS. Δημιουργούνται βεβαίως και νέοι κίνδυνοι για κλιμάκωση της έντασης και των συγκρούσεων στην περιοχή με την εμπλοκή και άλλων χωρών. Όλη αυτή η αιματηρή επιχείρηση έχει να κάνει μάλλον με την εσωτερική κυβερνητική κρίση στην Τουρκία και τις προσωπικές φιλοδοξίες του Τούρκου προέδρου. Προκαλεί πάντως εντύπωση το γεγονός ότι η Κυπριακή Δημοκρατία τηρεί σιγήν ιχθύος, αφού δεν έχω διαπιστώσει οποιαδήποτε δημόσια καταδίκη των επιθέσεων της Τουρκίας κατά των Κούρδων. Ενδεχομένως, η Κυπριακή Δημοκρατία έχει αποφασίσει να ακολουθήσει πολιτική ανοχής απέναντι στην Τουρκία, ώστε να μη διαταραχθεί το καλό κλίμα των συνομιλιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την επίσημη θέση της Κυπριακής Δημοκρατίας επί του θέματος των τουρκικών βομβαρδισμών στο βόρειο Ιράκ και στη Συρία και σε ποιες ενέργειες έχει προβεί, σε συνεργασία και με άλλες χώρες, για καταδίκη της Τουρκίας.»
