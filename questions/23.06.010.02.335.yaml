answers:
- http://www2.parliament.cy/parliamentgr/008-3f/23_06_010_02.335.htm
identifier: 23.06.010.02.335
question:
  by:
  - Περδίκης Γιώργος
  date: '2012-11-27'
  text: |-
    «Έχω πληροφορηθεί ότι το Ευρωπαϊκό Κοινοβούλιο ψήφισε στις 23 Οκτωβρίου 2012 μία νέα ευρωπαϊκή Οδηγία, που προβλέπει σημαντικές βελτιώσεις στο ελάχιστο επίπεδο εκπαίδευσης των ναυτικών, επικαιροποίηση των απαιτήσεων για τα πρότυπα ιατρικής καταλληλότητας και αυστηρότερες προδιαγραφές πιστοποίησης. Η νέα Οδηγία θα ευθυγραμμίσει το δίκαιο της Ευρωπαϊκής Ένωσης με τα αναθεωρημένα πρότυπα που έχει υιοθετήσει ο Διεθνής Οργανισμός Ναυσιπλοΐας και τα οποία έχουν εγκριθεί από τα κράτη μέλη. Η πρόσφατη αναθεώρηση της διεθνούς σύμβασης για πρότυπα εκπαίδευσης, έκδοσης πιστοποιητικών και τήρησης φυλακών των ναυτικών από το Διεθνή Οργανισμό Ναυσιπλοΐας περιλαμβάνει σημαντικές αλλαγές, με σκοπό την πρόληψη της απάτης για την απόκτηση πιστοποιητικών, την ενίσχυση των προτύπων ιατρικής καταλληλότητας και τη βελτίωση της εκπαίδευσης σε θέματα ασφάλειας, συμπεριλαμβανομένων των μέτρων που σχετίζονται με την πειρατεία και τις ένοπλες ληστείες.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η εν λόγω ψήφιση της νέας ευρωπαϊκής Οδηγίας επηρεάζει την κυπριακή ναυτιλία και, αν ναι, με ποιο τρόπο.»
  title: Ερώτηση με αρ. 23.06.010.02.335, ημερομηνίας 27 Νοεμβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
