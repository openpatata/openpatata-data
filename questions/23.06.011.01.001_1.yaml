_id: 23.06.011.01.001_1
_position_on_page: 1
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_001.htm
by:
- mp_id: theopemptou-charalampos
date: '2016-07-18'
heading: Ερώτηση με αρ. 23.06.011.01.001, ημερομηνίας 18 Ιουλίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.001
text: |-
  «Κάθε ιδιοκτήτης γης έχει το δικαίωμα να γνωρίζει τα όρια του ακινήτου του. Για τους ιδιοκτήτες ακινήτων οι οποίοι είναι εγγεγραμμένοι και κατέχουν τίτλο ιδιοκτησίας και των οποίων οι τίτλοι βασίζονται σε σχέδιο που ετοιμάστηκε από το Τμήμα Κτηματολογίου και Χωρομετρίας προσφέρεται η δυνατότητα από το Τμήμα Κτηματολογίου και Χωρομετρίας, μέσω της υποβολής αίτησης, να γνωρίζουν τα όρια των ακινήτων τους με την οριοθέτηση ολόκληρης ή μέρους της περιμετρικής γραμμής τους. Όπως πληροφορήθηκα, για κάθε ακίνητο που περιλαμβάνεται σε αίτηση διευθέτησης διαφοράς συνόρων που προέκυψε μετά από οριοθέτηση το τέλος για χωρομετρική εργασία που οφείλει να καταβάλει ο αιτητής ανέρχεται στα 120 ευρώ, ενώ για οριοθέτηση ακινήτου ανά ορόσημο εξ ολοκλήρου από το Τμήμα Κτηματολογίου και Χωρομετρίας, μέχρι 6 ορόσημα, το τέλος το οποίο καταβάλλεται από τον ιδιώτη ανέρχεται στα 50 ευρώ, επιπρόσθετα από 7 μέχρι 12 ορόσημα το τέλος ανέρχεται στα 30 ευρώ και επιπρόσθετα από 13 ορόσημα και πάνω το τέλος ανέρχεται στα 20 ευρώ.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τον αριθμό των υπαλλήλων που χρειάζονται για την ολοκλήρωση μίας χωρομετρικής εργασίας και τις ώρες που απαιτούνται ανάλογα με την περίπτωση. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν το τέλος που εισπράττει το κράτος με την προσκόμιση της αίτησης από τον ιδιοκτήτη ακινήτου ανταποκρίνεται στο κόστος που επωμίζεται το κράτος για την ολοκλήρωση της χωρομετρικής εργασίας.»
