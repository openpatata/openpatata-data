answers:
- http://www2.parliament.cy/parliamentgr/008_3g/23_06_010_04_672.htm
by:
- Περδίκης Γιώργος
date: '2015-07-07'
heading: Ερώτηση με αρ. 23.06.010.04.672, ημερομηνίας 7 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.672
text: |-
  «Έχω πληροφορηθεί ότι στο Ευρωκοινοβούλιο έχει προκαλέσει ιδιαίτερο ενδιαφέρον η περίπτωση του αρχισυντάκτη της τουρκικής εφημερίδας “Cumhuriyet”, ο οποίος καταδιώκεται από την τουρκική κυβέρνηση, γιατί αποκάλυψε τη μεταφορά όπλων με οχήματα των τουρκικών μυστικών υπηρεσιών για ενίσχυση των τζιχαντιστών στη Συρία. Μάλιστα η τουρκική κυβέρνηση απαγόρευσε στον αρχισυντάκτη της εφημερίδας να μεταβεί στις Βρυξέλλες σε εκδήλωση που οργάνωσαν οι ευρωβουλευτές. Αυτή δεν είναι η μοναδική περίπτωσης δίωξης των μέσων μαζικής ενημέρωσης στην Τουρκία ούτε και η μοναδική περίπτωση με την οποία τεκμηριώνεται η στήριξη της κυβέρνησης της Τουρκίας στους τζιχαντιστές στη Συρία. Είναι γνωστό, για παράδειγμα, ότι αυτοκίνητα από την Κύπρο έχουν μεταφερθεί μέσω της κατεχόμενης βόρειας Κύπρου στη Συρία και εντοπίστηκαν να χρησιμοποιούνται από τζιχαντιστές.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει αξιοποιήσει εις βάρος της Τουρκίας το γεγονός ότι κλιμακώνονται οι πιέσεις και οι διώξεις κατά των μέσων μαζικής ενημέρωσης και των δημοσιογράφων και το γεγονός ότι τεκμηριώνεται η στήριξη της τουρκικής κυβέρνησης προς τους τρομοκράτες του ISIS και τους τζιχαντιστές.»
