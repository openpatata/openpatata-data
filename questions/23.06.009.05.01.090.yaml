answers:
- http://www2.parliament.cy/parliamentgr/008_3e/23_06_009_05_01.090.htm
by:
- Περδίκης Γιώργος
date: '2010-08-18'
heading: Ερώτηση με αρ. 23.06.009.05.01.090, ημερομηνίας 18 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.090
text: |-
  «Έχω πληροφορηθεί ότι η βρετανική Υπηρεσία Ελέγχου Τροφίμων επιβεβαίωσε ότι το κρέας ενός αρσενικού μοσχαριού που είχε γεννηθεί στη Βρετανία από έμβρυο κλωνοποιημένης αμερικανικής αγελάδας διατέθηκε στην αγορά και καταναλώθηκε πέρυσι το καλοκαίρι. Η αποκάλυψη έγινε στο πλαίσιο έρευνας για τη διάθεση στη βρετανική αγορά γάλακτος από κλωνοποιημένο ζώο.

  Δεδομένου ότι έρευνες της κυπριακή κοινής γνώμης απέδειξαν ότι και οι Κύπριοι καταναλωτές δε δέχονται τα “νέα τρόφιμα” στο πιάτο τους, παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειες που λαμβάνει η Κυπριακή Δημοκρατία στο θέμα της εφαρμογής όλων των δυνατών μέτρων αντιμετώπισης των “νέων τροφίμων”, δηλαδή των κλωνοποιημένων και των γενετικά τροποποιημένων. Παρακαλώ επίσης όπως πληροφορηθεί η Βουλή των Αντιπροσώπων αν η κυπριακή κυβέρνηση προτίθεται να ακολουθήσει το παράδειγμα πέντε άλλων ευρωπαϊκών χωρών και να κηρύξει τη χώρα μας σε περιοχή ελεύθερη από γενετικά τροποποιημένους οργανισμούς.»
