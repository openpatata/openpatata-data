answers:
- http://www2.parliament.cy/parliamentgr/008_03d/23_06_009_04_1131.htm
by:
- Περδίκης Γιώργος
date: '2010-05-06'
heading: Ερώτηση με αρ. 23.06.009.04.1131, ημερομηνίας 6 Μαΐου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1131
text: |-
  «Έχω πληροφορηθεί ότι το Ευρωπαϊκό Κοινοβούλιο προχωρεί στη σύσταση εξεταστικής επιτροπής, για να μελετήσει τους όρους αντιμετώπισης/διαχείρισης της επιδημίας της νέας γρίπης Α (H1N1) στην Ευρωπαϊκή Ένωση από τα θεσμικά της όργανα. Οι ευρωβουλευτές ζητούν να μάθουν γιατί οι χώρες μέλη της Ευρωπαϊκής Ένωσης αναγκάστηκαν να δαπανήσουν εκατομμύρια ευρώ σε περίοδο οικονομικής κρίσης, ενώ μεγάλος αριθμός Ευρωπαίων πολιτών οδηγήθηκε στο να δεχθεί στον οργανισμό του εμβόλιο που δεν είχε επαρκώς δοκιμαστεί πριν κυκλοφορήσει στην αγορά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η Κύπρος έθεσε θέμα στο Συμβούλιο για την αξιολόγηση των ενεργειών και αποφάσεων που αφορούσαν τη νέα γρίπη και ποια ήταν η συνολική δαπάνη της υπόθεσης αυτής για το κυπριακό δημόσιο (αγορά εμβολίων, διαφημιστική εκστρατεία, ώρες εργασίας κτλ.).»
