_id: 23.06.011.02.165_163
_position_on_page: 163
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-09-29'
heading: Ερώτηση με αρ. 23.06.011.02.165, ημερομηνίας 29 Σεπτεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.165
text: |-
  «Έχω πληροφορηθεί ότι παρά τον κυκλοφοριακό κόμβο Αλάμπρας, στο σημείο όπου συνδέονται οι αυτοκινητόδρομοι Λευκωσίας-Λεμεσού και Λευκωσίας-Λάρνακας-Αμμοχώστου, έχει κατασκευαστεί πριν από λίγους μήνες από συνεργεία των Δημόσιων Έργων χώρος στάθμευσης οχημάτων, προκειμένου να λειτουργήσει ως χώρος μετεπιβιβάσεως σε λεωφορεία του ΟΣΕΛ. Η υποδομή έχει δημιουργηθεί καταστρέφοντας φυσική βλάστηση. Σημειώνεται ότι, παρά το γεγονός ότι τα έργα έχουν γίνει από μήνες, παρατηρώ ότι ο χώρος δε λειτουργεί. Πληροφορούμαι ότι υπάρχουν προβλήματα ιδιοκτησίας, προβλήματα αδειοδότησης και κυρίως δεν υπάρχει πρόνοια για παροχή ηλεκτρισμού. Διαπιστώνω επίσης ότι δεν έχουν δημιουργηθεί τα βασικά όπως π.χ. ένας απαραίτητος χώρος υγιεινής, ένα στέγαστρο, μια καφετέρια κ.ο.κ. Πόσο μάλλον που σε τέτοιες υποδομές μετεπιβιβάσεως (π.χ. park and ride) υπάρχουν συνήθως, πέραν των υποδομών για στάθμευση των αυτοκινήτων, πλυντήρια αυτοκινήτων ή συνεργεία μηχανικών αυτοκινήτων ή ελαστικών κ.ο.κ. Την ίδια ώρα συνεχίζει να λειτουργεί ως σταθμός του ΟΣΕΛ μια ακατάλληλη υποδομή στη Νήσου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα δεδομένα και τους σχεδιασμούς που οδήγησαν στην κατασκευή, αλλά όχι στη λειτουργία του σταθμού μετεπιβιβάσεως σε λεωφορεία στον κυκλικό κόμβο Αλάμπρας.»
