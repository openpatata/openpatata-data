answers: []
by:
- Περδίκης Γιώργος
date: '2011-01-24'
heading: Ερώτηση με αρ. 23.06.009.05.01.561, ημερομηνίας 24 Ιανουαρίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.561
text: |-
  «Έχω πληροφορηθεί από έκθεση της Διεθνούς Αμνηστίας, με τίτλο “Κοινό μυστικό: Πληθαίνουν οι ενδείξεις για τη συνενοχή της Ευρώπης σε παραδόσεις και μυστικές κρατήσεις”, ότι γίνονται μυστικές επιχειρήσεις παράνομης κράτησης και μεταφοράς ανθρώπων από τη CIA. Αρκετοί άνθρωποι έχουν υποστεί εξαναγκαστικές εξαφανίσεις, συμπεριλαμβανομένης της μυστικής κράτησης από τη CIA, και τα ίχνη ορισμένων παραμένουν άγνωστα. Όλα τα θύματα παράδοσης που έχουν δώσει συνέντευξη στη Διεθνή Αμνηστία έχουν δηλώσει ότι βασανίστηκαν ή υποβλήθηκαν σε άλλου είδους κακομεταχείριση κατά τη διάρκεια της κράτησής τους.

  Πληροφορήθηκα επίσης ότι η Πρώην Γιουγκοσλαβική Δημοκρατία της Μακεδονίας έχει συνδράμει στην παράνομη κράτηση και την επακόλουθη παράδοση στο Αφγανιστάν, υπό την ηγεσία της CIA, του Γερμανού υπηκόου Khaled el-Marsi, ο οποίος έχει οδηγήσει την υπόθεση κατά της Πρώην Γιουγκοσλαβικής Δημοκρατίας της Μακεδονίας στο Ευρωπαϊκό Δικαστήριο Ανθρωπίνων Δικαιωμάτων. Σύμφωνα με τις πληροφορίες μου, πριν από την παράδοση του Γερμανού υπηκόου από την Πρώην Γιουγκοσλαβική Δημοκρατία της Μακεδονίας στο Αφγανιστάν, το αεροπλάνο, τύπου “Boeing 737”, που τον μετέφερε σταμάτησε στην Ιρλανδία, στην Κύπρο και στην Ισπανία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι εις γνώση της Κυπριακής Δημοκρατίας οι προσγειώσεις αεροπλάνων της CIA που μεταφέρουν παράνομα υπόπτους και αν, ναι, όπως πληροφορήσει τη Βουλή των Αντιπροσώπων για τους λόγους για τους οποίους η Κύπρος γίνεται συνένοχη στην έκνομη μεταφορά, τις εξαναγκαστικές εξαφανίσεις και τα βασανιστήρια ανθρώπων.»
