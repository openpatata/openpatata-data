_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.152.htm
by:
- Περδίκης Γιώργος
date: '2012-10-03'
heading: Ερώτηση με αρ. 23.06.010.02.152, ημερομηνίας 3 Οκτωβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.152
text: |-
  «Από απάντηση ημερομηνίας 21ης Σεπτεμβρίου 2012 της Υπουργού Εσωτερικών κ. Ελένης Μαύρου σε ερώτησή μου με αρ. 23.06.010.02.039 αναφορικά με την κατ’ αποκοπήν ετήσια αποζημίωση που λαμβάνουν οι κοινοτάρχες των κατεχόμενων κοινοτήτων πληροφορήθηκα ότι το Υπουργείο Εσωτερικών, αναγνωρίζοντας την ιδιαιτερότητα της συγκεκριμένης κατηγορίας των κρατικών αξιωματούχων, με ταυτάριθμη επιστολή του προς τον Πρόεδρο της Βουλής των Αντιπροσώπων, με ημερ. 1η Αυγούστου, υποστήριξε το αίτημα του διοικητικού συμβουλίου της Ένωσης Κοινοτήτων Κερύνειας όπως απαλειφθεί η πρόνοια του περί Συντάξεων Κρατικών Αξιωματούχων (Γενικές Αρχές) Νόμου του 2011 [Ν. 88(Ι)/2011] σε ό,τι αφορά τους κοινοτάρχες των κατεχόμενων κοινοτήτων οι οποίοι τυγχάνει να είναι πρώην δημόσιοι υπάλληλοι ή υπάλληλοι ημικρατικών οργανισμών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να τροποποιήσει την πρόνοια του περί Συντάξεων Κρατικών Αξιωματούχων (Γενικές Αρχές) Νόμου του 2011 [Ν. 88(Ι)/2011] σε ό,τι αφορά τους κοινοτάρχες των κατεχόμενων κοινοτήτων οι οποίοι τυγχάνει να είναι πρώην δημόσιοι υπάλληλοι ή υπάλληλοι ημικρατικών οργανισμών.»
