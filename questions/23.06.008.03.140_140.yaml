_id: 23.06.008.03.140_140
_position_on_page: 140
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_140.htm
by:
- mp_id: georgiou-georgios
date: '2003-10-03'
heading: Ερώτηση με αρ. 23.06.008.03.140 που υποβλήθηκε από το βουλευτή εκλογικής
  περιφέρειας Αμμοχώστου κ. Γεώργιο Γεωργίου στις 3 Οκτωβρίου 2003
identifier: 23.06.008.03.140
text: |-
  «Σε πρόσφατη επίσκεψή μου στο χωριό Μουτταγιάκα και σε συνάντηση που είχα με το κοινοτικό συμβούλιο πληροφορήθηκα ότι εντός των ορίων της κοινότητας λειτουργούν δεκάδες βιοτεχνίες. Αίτημα του κοινοτικού συμβουλίου, καθώς και των κατοίκων της κοινότητας είναι όπως οι βιοτεχνίες αυτές μεταφερθούν εκτός των ορίων της κοινότητας. Σύμφωνα με το κοινοτικό συμβούλιο, το Τμήμα Πολεοδομίας και Οικήσεως έχει προχωρήσει ήδη στην εξεύρεση χώρου για την εγκατάσταση της βιοτεχνικής περιοχής, ενώ από το 1999 είναι έτοιμα και τα σχέδια. Απομένει μόνο η ολοκλήρωση της διαδικασίας απαλλοτρίωσης.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων πότε αναμένεται να ολοκληρωθεί η εν λόγω διαδικασία και για ποιους λόγους έχει παρατηρηθεί καθυστέρηση στην ολοκλήρωσή της.»
