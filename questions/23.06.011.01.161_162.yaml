_id: 23.06.011.01.161_162
_position_on_page: 162
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: prokopiou-georgios
date: '2016-09-23'
heading: Ερώτηση με αρ. 23.06.011.01.161, ημερομηνίας 23 Σεπτεμβρίου 2016, του βουλευτή
  εκλογικής περιφέρειας Λάρνακας κ. Γεώργιου Προκοπίου
identifier: 23.06.011.01.161
text: |-
  «Τα προβλήματα που αντιμετωπίζουν οι ασθενείς με καρκίνο σε προχωρημένο στάδιο είναι διαχρονικά και άπτονται της συνολικής επίλυσης με μια ενιαία στρατηγική για τον καρκίνο.

  Έχω γίνει δέκτης παραπόνων από καρκινοπαθείς και συγγενείς τους στην επαρχία Λάρνακας που, ενώ βρίσκονται σε κάκιστη παθολογική και ψυχολογική κατάσταση, ταλαιπωρούνται αφάνταστα, αφού αναγκάζονται να μεταβαίνουν στη Λευκωσία, για να δεχτούν τις προσφερόμενες υπηρεσίες ανακουφιστικής και παρηγορητικής φροντίδας από τις υπηρεσίες του κράτους. Τις περισσότερες φορές, λόγω μη ύπαρξης κρεβατιών, αποστέλλονται στα σπίτια τους και εδώ αρχίζει ο γολγοθάς τους.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων αν υπάρχει η πρόθεση ή αν μελετάται το ενδεχόμενο δημιουργίας Μονάδας Παρηγορητικής Φροντίδας στην επαρχία Λάρνακας για περίθαλψη των ασθενών με καρκίνο σε προχωρημένο στάδιο.»
