answers:
- http://www2.parliament.cy/parliamentgr/008-3f/23_06_010_02.554.htm
identifier: 23.06.010.02.554
question:
  by:
  - Περδίκης Γιώργος
  date: '2013-05-08'
  text: |-
    «Σε απάντηση παλαιότερης ερώτησής μου με αρ. 23.06.010.02.019 η Βουλή των Αντιπροσώπων ενημερώθηκε, στις 18 Ιανουαρίου 2013, ότι το Υπουργείο Εμπορίου, Βιομηχανίας και Τουρισμού ανέλαβε την αρμοδιότητα της ρύθμισης της λειτουργίας των πρατηρίων πετρελαιοειδών και την έκδοση άδειας λειτουργίας, η οποία σήμερα, με βάση τους περί Ρυθμίσεως Πρατηρίων Πετρελαιοειδών Νόμους του 1968 έως 1999, εκδίδεται από τις οικοδομικές αρχές. Στα πλαίσια αυτά ετοιμάστηκε νομοσχέδιο με τίτλο “O περί της Λειτουργίας Πρατηρίων Πετρελαιοειδών Νόμος του 2011”. Το νομοσχέδιο είχε τύχει νομοτεχνικού ελέγχου σε μεγάλο βαθμό και εκκρεμούσε η διασαφήνιση ορισμένων λεπτομερειών σχετικά με την αποτελεσματική εφαρμογή του νόμου.

    Παρακαλώ όπως το αρμόδιο υπουργείο ενημερώσει τη Βουλή των Αντιπροσώπων αν έχουν διασαφηνιστεί οι τελικές λεπτομέρειες και πότε αναμένεται η κατάθεση του σχετικού νομοσχεδίου ενώπιον της Βουλής των Αντιπροσώπων.»
  title: Ερώτηση με αρ. 23.06.010.02.554, ημερομηνίας 8 Μαΐου 2013, του βουλευτή εκλογικής
    περιφέρειας Λευκωσίας κ. Γιώργου Περδίκη
