_id: 23.06.009.04.1121_453
_position_on_page: 453
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1121.htm
by:
- mp_id: perdikis-giorgos
date: '2010-05-03'
heading: Ερώτηση με αρ. 23.06.009.04.1121, ημερομηνίας 3 Μαΐου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1121
text: |-
  «Έχω πληροφορηθεί ότι 12 εκατομ. ζώα, όπως εκτιμάται, βασανίζονται και σκοτώνονται κάθε χρόνο στα ευρωπαϊκά εργαστήρια. Τα ζώα αυτά είναι κυρίως ψάρια, αλλά και τρωκτικά, κουνέλια, σκύλοι, γουρούνια, πρόβατα, όρνιθες και αμφίβια που χρησιμοποιούνται για ιατρικά, οδοντιατρικά, κτηνιατρικά προϊόντα και εξοπλισμό, καθώς και για έρευνα βιολογικών χαρακτηριστικών. Η Ευρωπαϊκή Ένωση εξέδωσε την Οδηγία 86/609/ΕΟΚ για την προστασία των ζώων που χρησιμοποιούνται σε πειράματα. Η Οδηγία αυτή δεν αποδείχθηκε αποτελεσματική, γιατί ουσιαστικά απέτυχε να αποτρέψει την κακομεταχείριση, ενώ δεν προωθούσε ούτε επιστημονικές μεθόδους έρευνας χωρίς χρήση ζώων.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν χρησιμοποιούνται ζώα για πειράματα στην Κύπρο, πόσα και ποια είδη και αν εφαρμόζεται πιστά η Οδηγία 86/609/ΕΟΚ στη χώρα μας.»
