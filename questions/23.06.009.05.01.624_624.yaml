_id: 23.06.009.05.01.624_624
_position_on_page: 624
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.624.htm
by:
- mp_id: tornaritis-nikos
date: '2011-02-11'
heading: Ερώτηση με αρ. 23.06.009.05.01.624, ημερομηνίας 11 Φεβρουαρίου 2011, του
  βουλευτή εκλογικής περιφέρειας Λευκωσίας κ. Νίκου Τορναρίτη
identifier: 23.06.009.05.01.624
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο προτίθεται να εισηγηθεί στην Επιτροπή Εκπαιδευτικής Υπηρεσίας μια πιο διαφανή διαδικασία για την πλήρωση θέσεων αντικαταστατών, που προκύπτουν λόγω απουσίας εκπαιδευτικών.

  Έχουν εκφραστεί παράπονα ότι η σειρά του καταλόγου διοριστέων παρακάμπτεται, με τη δικαιολογία ότι σε αρκετές περιπτώσεις δεν ανταποκρίνονται θετικά οι ενδιαφερόμενοι ή ότι μικρές σε διάρκεια άδειες εξελίσσονται σε μακράς διάρκειας και τις καταλαμβάνουν άτομα που βρίσκονται πολύ πιο κάτω στον κατάλογο.

  Εισηγούμαι την ανάρτηση καταλόγου με τις αντικαταστάσεις που αφορούν άδειες μητρότητας και τη δημιουργία καταλόγου ενδιαφερομένων για αντικαταστάσεις μικρής διάρκειας, ώστε να εξαλειφθεί και το φαινόμενο να μένουν χωρίς αντικαταστάτες σχολεία της υπαίθρου, ορεινών και υποβαθμισμένων περιοχών. Επίσης, να καθορίζεται στον κατάλογο διοριστέων έως ποιο αριθμό είναι οι διορισμένοι σε θέση συμβασιούχων και σε θέση αντικαταστάτη έστω και σε εβδομαδιαία βάση.»
