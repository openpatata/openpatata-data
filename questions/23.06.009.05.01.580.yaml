answers:
- http://www2.parliament.cy/parliamentgr/008_3e/23_06_009_05_01.580.htm
identifier: 23.06.009.05.01.580
question:
  by:
  - Περδίκης Γιώργος
  date: '2011-02-01'
  text: |-
    «Σε παλαιότερη απάντηση του Υπουργού Παιδείας και Πολιτισμού κ. Ανδρέα Δημητρίου σε ερώτησή μου με αρ. 23.06.009.05.01.316 πληροφορήθηκα ότι από τις 8 Νοεμβρίου 2010 σε όλα τα δημόσια και ιδιωτικά δημοτικά σχολεία της Κυπριακής Δημοκρατίας οι μαθητές λαμβάνουν μία φορά τη βδομάδα φρούτο ή λαχανικό σε ατομική συσκευασία.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους έχει μειωθεί η διανομή των φρούτων ή λαχανικών στους μαθητές των δημοτικών σχολείων από δύο φορές τη βδομάδα, όπως ίσχυε, όταν είχε λειτουργήσει το πρόγραμμα κατά την πιλοτική εφαρμογή, σε μία φορά τη βδομάδα. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν υπάρχουν προδιαγραφές στην προμήθεια των φρούτων ή λαχανικών, ώστε τα φρούτα ή λαχανικά να είναι βιολογικά, δηλαδή απαλλαγμένα από υπολείμματα φυτοφαρμάκων και άλλων χημικών ουσιών, και να διασφαλίζεται ότι προέρχονται από ντόπιους παραγωγούς.»
  title: Ερώτηση με αρ. 23.06.009.05.01.580, ημερομηνίας 1ης Φεβρουαρίου 2011, του
    βουλευτή εκλογικής περιφέρειας Λευκωσίας κ. Γιώργου Περδίκη
