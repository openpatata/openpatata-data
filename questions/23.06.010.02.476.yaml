answers:
- http://www2.parliament.cy/parliamentgr/008-3f/23_06_010_02.476.htm
identifier: 23.06.010.02.476
question:
  by:
  - Περδίκης Γιώργος
  date: '2013-03-01'
  text: |-
    «Έχω πληροφορηθεί από επιστολή του γενικού διευθυντή του Ραδιοφωνικού Ιδρύματος Κύπρου (ΡΙΚ), ημερομηνίας 20 Φεβρουαρίου 2013, ότι “η δορυφορική τηλεόραση του ΡΙΚ προσφέρεται στους αποδήμους της Αυστραλίας και Νέας Ζηλανδίας σε δέσμη τηλεοπτικών προγραμμάτων ελλαδικών καναλιών, έναντι μηνιαίας συνδρομής από εταιρεία διανομής τηλεοπτικού σήματος στην Αυστραλία”. Σύμφωνα με την επιστολή του γενικού διευθυντή του ΡΙΚ, τα δικαιώματα της παραχώρησης του τηλεοπτικού σήματος στην Αυστραλία παραχωρήθηκαν προσωρινά, μέχρις ότου δοθεί οδηγία από την κυβέρνηση στο ΡΙΚ για την προκήρυξη διεθνών προσφορών για παγκόσμια διανομή του RIKSAT.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να δοθεί οδηγία από την κυβέρνηση στο ΡΙΚ για την προκήρυξη διεθνών προσφορών για παγκόσμια διανομή του RIKSAT.»
  title: Ερώτηση με αρ. 23.06.010.02.476, ημερομηνίας 1ης Μαρτίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
