_id: 23.06.010.03.397_397
_position_on_page: 397
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_397.htm
by:
- Περδίκης Γιώργος
date: '2013-12-30'
heading: Ερώτηση με αρ. 23.06.010.03.397, ημερομηνίας 30 Δεκεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.397
text: |-
  «Έχω πληροφορηθεί ότι οι Υπηρεσίες Κοινωνικής Ευημερίας ζητούν να έχουν πρόσβαση στους ιατρικούς φακέλους ασθενών, όταν αυτοί αποτείνονται στις εν λόγω υπηρεσίες, για να τύχουν δημόσιου βοηθήματος. Σύμφωνα με το ιατρικό απόρρητο, ο ιατρός υποχρεούται να τηρεί εχεμύθεια και να μην αποκαλύπτει πληροφορίες που σχετίζονται με την υγεία του ασθενή και της οικογένειάς του.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο οι Υπηρεσίες Κοινωνικής Ευημερίας αποκτούν πρόσβαση στους ιατρικούς φακέλους των ασθενών με τη συγκατάθεση τόσο των ιατρών όσο και των ίδιων των ασθενών και, σε περίπτωση που αποκτούν πρόσβαση χωρίς τη συγκατάθεση των πιο πάνω, ποια τα μέτρα που προτίθεται να λάβει, προκειμένου να τηρείται και να γίνεται σεβαστό το ιατρικό απόρρητο των ασθενών που αποτείνονται για λήψη δημόσιου βοηθήματος.»
