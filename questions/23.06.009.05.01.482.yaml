answers: []
by:
- Περδίκης Γιώργος
date: '2010-12-23'
heading: Ερώτηση με αρ. 23.06.009.05.01.482, ημερομηνίας 23 Δεκεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.482
text: |-
  «Στις 17 Δεκεμβρίου 2010 η Κυπριακή Δημοκρατία υπέγραψε συμφωνία με το Ισραήλ για καθορισμό του ορίου των Αποκλειστικών Οικονομικών Ζωνών (ΑΟΖ) μεταξύ των δύο χωρών. Αντιλαμβάνομαι πως παρόμοιες συμφωνίες έχουν συναφθεί και με την Αίγυπτο και το Λίβανο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων με ποιες άλλες γειτονικές χώρες εκκρεμεί ο καθορισμός των ορίων των ΑΟΖ της Κυπριακής Δημοκρατίας και για ποιους λόγους παρατηρείται καθυστέρηση στην επίτευξη τελικών συμφωνιών.»
