_id: 23.06.011.02.357_357
_position_on_page: 357
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_357.htm
by:
- mp_id: mylonas-pavlos
date: '2018-01-11'
heading: Ερώτηση με αρ. 23.06.011.02.357, ημερομηνίας 11 Ιανουαρίου 2018, του βουλευτή
  εκλογικής περιφέρειας Λεμεσού κ. Παύλου Μυλωνά
identifier: 23.06.011.02.357
text: |-
  «Γνωρίζουμε ότι με τους νέους κανονισμούς των Παγκύπριων Εξετάσεων για την πρόσβαση στις διάφορες σχολές και τμήματα των ΑΑΕΙ λαμβάνεται υπόψη ο μέσος όρος των επεξεργασμένων βαθμολογιών των μαθημάτων που επιλέγονται από τον υποψήφιο κατά την υποβολή της αίτησής του. Έπειτα κατανέμονται οι θέσεις στα ΑΑΕΙ της Κύπρου και προωθείται η βάση δεδομένων με τους βαθμούς κατάταξης και τις δηλώσεις προτίμησης των υποψηφίων στο Υπουργείο Παιδείας, Έρευνας και Θρησκευμάτων της Ελλάδας για την κατανομή των θέσεων στα ελληνικά ΑΑΕΙ.

  Με βάση τα πιο πάνω, παρακαλούμε τον αρμόδιο υπουργό να μας ενημερώσει σχετικά με την πολιτική που ακολουθείται, στην περίπτωση που κάποιος από τους υποψηφίους έχει δηλώσει περισσότερα από ένα πλαίσια πρόσβασης και σε μία δεύτερή του επιλογή ενδεχομένως κάποιο από τα μαθήματα στα οποία εξετάστηκε, ενώ δεν είναι υποχρεωτικό σε ένα από τα πλαίσια, ο βαθμός που πέτυχε μπορεί να του στοιχίσει τη θέση. Θα επιθυμούσαμε να μας ενημερώσει ο αρμόδιος υπουργός αν υπάρχει το ενδεχόμενο να αποστέλλονται στην Ελλάδα περισσότεροι από ένας βαθμοί κατάταξης, δηλαδή ένας ανά πλαίσιο πρόσβασης.»
