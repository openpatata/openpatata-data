_id: 23.06.010.05.378_380
_position_on_page: 380
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_378.htm
by:
- mp_id: perdikis-giorgos
date: '2016-02-18'
heading: Ερώτηση με αρ. 23.06.010.05.378, ημερομηνίας 18 Φεβρουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.378
text: |-
  «Σύμφωνα με τις πληροφορίες μου, η εταιρεία “Cypra Ltd” έχει καταδικαστεί δύο φορές από το δικαστήριο για ανέγερση παράνομων εγκαταστάσεων στην Κάτω Μονή και βρίσκεται σε εξέλιξη εκδίκαση υπόθεσης για παρακοή δύο διαταγμάτων του δικαστηρίου. Παράλληλα, όπως έχω πληροφορηθεί, η εταιρεία “Cypra Ltd” έχει κερδίσει διαγωνισμό αναφορικά με τη διαχείριση ζωικών αποβλήτων (Κατηγορίας 1 και 2) με έναρξη την 31η Δεκεμβρίου 2015.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο είναι θεμιτό να κατοχυρώνεται προσφορά σε εταιρεία ο ιδιοκτήτης της οποίας έχει επανειλημμένα παρανομήσει και βρίσκεται ενώπιον του δικαστηρίου για παρακοή διαταγμάτων. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων κατά πόσο, πριν προχωρήσει η κατοχύρωση της προσφοράς στην εταιρεία “Cypra Ltd”, είχαν ληφθεί υπόψη οι δικαιολογημένες αντιδράσεις των κατοίκων της κοινότητας Κάτω Μονής, των οποίων η ποιότητα ζωής έχει υποβαθμιστεί εξαιτίας της συνέχισης της λειτουργίας κτηνοτροφικών υποστατικών (κτηνοτροφικές μονάδες, σφαγεία, εγκαταστάσεις διαχείρισης κτηνοτροφικών αποβλήτων).»
