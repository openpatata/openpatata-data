_id: 23.06.011.01.533_534
_position_on_page: 534
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-02-09'
heading: Ερώτηση με αρ. 23.06.011.01.533, ημερομηνίας 9 Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.533
text: |-
  «Έχω γίνει δέκτης σωρείας παραπόνων σχετικά με το ενδεχόμενο ανέγερσης φάρμας αλόγων σε περιοχή της κοινότητας Ασγάτας, δίπλα από στρατόπεδο της Εθνικής Φρουράς και εντός περιοχής προστασίας του φυσικού περιβάλλοντος Ζ1, όπου δεν επιτρέπονται κτηνοτροφικές αναπτύξεις. Οι κάτοικοι της περιοχής διαμαρτύρονται δικαιολογημένα ότι ένα τέτοιο έργο θα προκαλέσει περιβαλλοντική υποβάθμιση της περιοχής λόγω της δυσοσμίας που θα προέρχεται από τους στάβλους των αλόγων. Επιπρόσθετα, η χωροθέτηση της φάρμας στο συγκεκριμένο σημείο δημιουργεί εύλογους κινδύνους για ρύπανση του υδροφορέα και των νερών του φράγματος Καλαβασού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πώς πρόκειται να προχωρήσει με την υπό αναφορά υπόθεση, λαμβάνοντας υπόψη την έντονη δυσαρέσκεια των κατοίκων της περιοχής.»
