answers:
- http://www2.parliament.cy/parliamentgr/008_3g/23_06_010_03_032.htm
identifier: 23.06.010.03.032
question:
  by:
  - Περδίκης Γιώργος
  date: '2013-07-24'
  text: |-
    «Από παλαιότερη απάντηση του Υπουργού Παιδείας και Πολιτισμού κ. Κυριάκου Κενεβέζου στην ερώτησή μου με αρ. 23.06.010.02.230, ημερομηνίας 29 Οκτωβρίου 2012, αναφορικά με το αίτημα του κοινοτικού συμβουλίου Κόρνου για ανέγερση νέου δημοτικού σχολείου, πληροφορήθηκα ότι το υπουργείο συναίνεσε στην εισήγηση με τη δέσμευση ότι το σχολείο θα ανεγερθεί σε πέντε περίπου χρόνια, λαμβάνοντας υπόψη τα οικονομικά δεδομένα και τις άλλες προτεραιότητες του υπουργείου. Όπως πληροφορήθηκα, έχει γίνει όλη η προεργασία για εξεύρεση του κατάλληλου χώρου.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εξευρεθεί και πού ο κατάλληλος χώρος για την ανέγερση του δημοτικού σχολείου και αν έχει ξεκινήσει η διαδικασία σε επίπεδο Κτηματολογίου και Πολεοδομίας, μέχρις ότου τα οικονομικά δεδομένα του κράτους επιτρέψουν την έναρξη εργασιών.»
  title: Ερώτηση με αρ. 23.06.010.03.032, ημερομηνίας 24 Ιουλίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
