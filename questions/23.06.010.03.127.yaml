_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_127.htm
by:
- Περδίκης Γιώργος
date: '2013-09-11'
heading: Ερώτηση με αρ. 23.06.010.03.127, ημερομηνίας 11 Σεπτεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.127
text: |-
  «Έχω πληροφορηθεί για τα προβλήματα που αντιμετωπίζουν οι τεχνικοί ανελκυστήρων μετά την ψήφιση των περί Ασφάλειας και Υγείας στην Εργασία (Λειτουργία, Συντήρηση και Έλεγχος Ανελκυστήρων) Κανονισμών του 2012. Σύμφωνα με τους κανονισμούς που δημοσιεύτηκαν στις 28 Δεκεμβρίου 2012, κάθε άτομο του προσωπικού που απασχολεί ο συντηρητής ανελκυστήρων μπορεί να είναι είτε απόφοιτος ανώτερης δευτεροβάθμιας σχολής τεχνικής εκπαίδευσης σε κλάδο της ηλεκτρολογίας, ηλεκτρονικής ή μηχανονολογίας είτε απόφοιτος ανώτερης δευτεροβάθμιας σχολής γενικής εκπαίδευσης και να διαθέτει πρακτική εμπειρία τουλάχιστον δύο χρόνων. Παράλληλα, άτομο που είναι απόφοιτος κατώτερης δευτεροβάθμιας σχολής και απασχολείται στον τομέα της συντήρησης ανελκυστήρων για τρία έτη θεωρείται ότι μπορεί να προσληφθεί. Σύμφωνα με τις πληροφορίες μου, πολλοί τεχνικοί ανελκυστήρων με πολύχρονη πείρα έχουν μείνει χωρίς εργασία, λόγω του ότι δεν έχουν στην κατοχή τους απολυτήριο γυμνασίου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να τροποποιήσει τους εν λόγω κανονισμούς, ούτως ώστε να μπορούν να εργοδοτούνται άτομα με πείρα στη συντήρηση ανελκυστήρων που δεν έχουν απολυτήριο γυμνασίου, εφόσον ήδη εργάζονται για πολλά χρόνια σε εταιρείες συντήρησης ανελκυστήρων.»
