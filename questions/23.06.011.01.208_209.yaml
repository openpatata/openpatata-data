_id: 23.06.011.01.208_209
_position_on_page: 209
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-10-05'
heading: Ερώτηση με αρ. 23.06.011.01.208, ημερομηνίας 5 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.208
text: |-
  «Από απάντηση του Υπουργού Παιδείας και Πολιτισμού κ. Κώστα Καδή ημερομηνίας 17 Μαρτίου 2016 σε ερώτησή μου με αριθμό 23.06.010.05.141 αναφορικά με τη λειτουργία γυμναστηρίων σε ξενοδοχειακές μονάδες πληροφορήθηκα ότι ο Κυπριακός Οργανισμός Αθλητισμού (ΚΟΑ) βρίσκεται στα τελικά στάδια εκσυγχρονισμού του κανονιστικού πλαισίου που διέπει τη λειτουργία των σχολών γυμναστικής και γυμναστηρίων. Επιπρόσθετα, στην επιστολή αναφερόταν ότι αναμενόταν να υποβληθούν γραπτώς, έπειτα από αίτημα του ΚΟΑ, από το Σύνδεσμο Τουριστικών Επιχειρήσεων (ΣΤΕΚ) και τον Παγκύπριο Σύνδεσμο Ξενοδόχων (ΠΑΣΥΞΕ) οι λεγόμενες “καλές πρακτικές”, οι οποίες ισχύουν σε άλλες χώρες και αφορούν στον ισχυρισμό ότι οι μεγάλοι ξενοδοχειακοί όμιλοι και οι μεγάλοι οργανωτές ταξιδιών δε ζητούν την παρουσία γυμναστή στο χώρο του γυμναστηρίου, από τη στιγμή που το ξενοδοχείο διαθέτει ασφάλιση για το χώρο και τους πελάτες του.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων ποιες ενέργειες έχουν γίνει από πλευράς του ΚΟΑ προς την κατεύθυνση εκσυγχρονισμού του κανονιστικού πλαισίου που διέπει τη λειτουργία σχολών γυμναστικής και γυμναστηρίων και επίσης αν έχουν υποβληθεί οι εν λόγω καλές πρακτικές από τους ΣΤΕΚ και ΠΑΣΥΞΕ.»
