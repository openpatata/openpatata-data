_id: 23.06.010.01.989_632
_position_on_page: 632
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.989.htm
by:
- mp_id: chatzigiannis-kyriakos
date: '2012-06-19'
heading: Ερώτηση με αρ. 23.06.010.01.989, ημερομηνίας 19 Ιουνίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.989
text: |-
  «Ο δήμος Σωτήρας έχει υποβάλει αίτημα στο κράτος για κατασκευή ποδηλατόδρομου προς Αγία Θέκλα, Παραλίμνι, Δερύνεια, Φρένναρος και Λιοπέτρι. Αξίζει να τονιστεί ότι η περιοχή είναι τουριστική και υπάρχει ανάγκη μακριού ποδηλατόδρομου. Παράλληλα, ο ποδηλατόδρομος θα προσφέρει δυνατότητες στις χιλιάδες κόσμου που ζει μόνιμα στην επαρχία να ασκείται χρησιμοποιώντας ποδήλατο. Δυστυχώς, σήμερα δεν υπάρχει αυτή η δυνατότητα και ο ποδηλάτης θέτει σε κίνδυνο τη ζωή του, όταν χρησιμοποιεί τους δημόσιους δρόμους.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

  1. Σε ποιο στάδιο βρίσκεται η κατασκευή του πιο πάνω δρόμου και ποιο είναι το σχετικό χρονοδιάγραμμα;

  2. Προτίθεται η αρμόδια αρχή να προχωρήσει στη δημιουργία ολοκληρωμένου οδικού δικτύου με την κατασκευή ποδηλατόδρομων στην ελεύθερη περιοχή Αμμοχώστου, που να συνδέει όλους τους δήμους και τις κοινότητες, στο πλαίσιο του ενιαίου τοπικού σχεδίου της ελεύθερης περιοχής Αμμοχώστου;

  3. Λαμβάνεται πρόνοια για κατασκευή ποδηλατόδρομου στη δημιουργία ή βελτίωση κάθε νέου ή υφιστάμενου δρόμου;»
