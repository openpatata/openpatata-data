_position_on_page: 543
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_542.htm
by:
- Περδίκης Γιώργος
date: '2014-03-12'
heading: Ερώτηση με αρ. 23.06.010.03.542, ημερομηνίας 12 Μαρτίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.542
text: |-
  «Έχω πληροφορηθεί για την κατάσταση που προέκυψε πρόσφατα λόγω της μη παραλαβής ψόφιων ζώων από κτηνοτροφικά υποστατικά μετά τον τερματισμό του συμβολαίου με την εταιρεία που είχε αναλάβει την περισυλλογή των νεκρών ζώων παγκύπρια. Όπως πληροφορήθηκα, ο Υπουργός Γεωργίας, Φυσικών Πόρων και Περιβάλλοντος ανέθεσε στις Κτηνιατρικές Υπηρεσίες να συνάψουν συμφωνία για την περισυλλογή των ψόφιων ζώων για χρονική περίοδο τριών μηνών με την εταιρεία έναντι του ποσού των τριακοσίων χιλιάδων ευρώ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε ακριβώς τερματίζεται η προσωρινή συμφωνία που έχει συναφθεί για την περισυλλογή των ψόφιων ζώων παγκύπρια, έναντι ποιου τελικά ποσού έχει συναφθεί η εν λόγω συμφωνία, καθώς και τι θα γίνει μετά την πάροδο των τριών μηνών, οπότε και τερματίζεται η συμφωνία.»
