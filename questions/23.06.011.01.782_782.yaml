_id: 23.06.011.01.782_782
_position_on_page: 782
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-04-21'
heading: Ερώτηση με αρ. 23.06.011.01.782, ημερομηνίας 21ης Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.782
text: |-
  «Έχω πληροφορηθεί ότι πρόσφατα η Τράπεζα Πειραιώς, ενεργώντας ως η ειδική διάδοχος της Τράπεζας Κύπρου και της Cyprus Popular Bank Co Ltd, προχώρησε σε εκποιήσεις ακινήτων αξίας πολλών εκατομμυρίων ευρώ στην Ελλάδα. Μεταξύ των ιδιοκτητών ακινήτων που εκποιήθηκαν βρίσκονται και Κύπριοι επώνυμοι. Προφανώς η συμφωνία για την πώληση στην Τράπεζα Πειραιώς των δραστηριοτήτων των κυπριακών τραπεζών στην Ελλάδα περιλαμβάνει και την παραχώρηση των δανείων. Για το θέμα αυτό διεξήχθη επανειλημμένα σοβαρή συζήτηση, κατά πόσο δηλαδή η Τράπεζα Πειραιώς επωφελήθηκε σκανδαλωδώς από τη συμφωνία αυτή ή τελικά φορτώθηκε ένα μεγάλο όγκο μη εξυπηρετούμενων δανείων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο έχει αποκρυσταλλώσει την άποψή του επί του θέματος αυτού μετά την παρέλευση τεσσάρων περίπου χρόνων από την υπό αναφορά συμφωνία και ιδιαίτερα αν παρακολουθεί την εξέλιξη της διαχείρισης των δανειακών χαρτοφυλακίων της Τράπεζας Κύπρου και της Λαϊκής Τράπεζας που παραχωρήθηκαν στην Τράπεζα Πειραιώς.»
