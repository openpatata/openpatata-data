_id: 23.06.011.02.328_328
_position_on_page: 328
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-12-22'
heading: Ερώτηση με αρ. 23.06.011.02.328, ημερομηνίας 22 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.328
text: |-
  «Από απάντηση του τέως Υπουργού Εσωτερικών κ. Σωκράτη Χάσικου, ημερομηνίας 29 Μαρτίου 2017, στην κοινοβουλευτική μου ερώτηση με αρ. 23.06.011.01.400 αναφορικά με το ενδεχόμενο να θεσπιστεί κανονιστικό πλαίσιο που να ρυθμίζει τη συμμετοχή των πολιτών εθελοντών σε επιχειρήσεις αντιμετώπισης φυσικών καταστροφών, πληροφορήθηκα ότι ο Επίτροπος Εθελοντισμού και Μη Κυβερνητικών Οργανώσεων σε συνεργασία με τη Δύναμη Πολιτικής Άμυνας, την Πυροσβεστική Υπηρεσία και άλλους φορείς είχαν ετοιμάσει εισήγηση για τη διαχείριση των εθελοντών σε μεγάλες καταστροφές, η οποία θα προωθούνταν για έγκριση στο Υπουργικό Συμβούλιο μετά την ολοκλήρωση του νομοτεχνικού της ελέγχου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η υπό αναφορά διαδικασία και αν αναμένεται να κατατεθεί σχετικό νομοσχέδιο στη Βουλή των Αντιπροσώπων.»
