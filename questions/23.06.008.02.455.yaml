_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_455.htm
by:
- Καράς Αντώνης
date: '2003-07-08'
heading: Ερώτηση με αρ. 23.06.008.02.455 που υποβλήθηκε από το βουλευτή εκλογικής
  περιφέρειας Αμμοχώστου κ. Αντώνη Καρά στις 8 Ιουλίου 2003
identifier: 23.06.008.02.455
text: |-
  «Σε σχέση με την υλοποίηση του στρατηγικού σχεδίου για τον τουρισμό μέχρι το 2010, ειδικά για την περιοχή της ελεύθερης Αμμοχώστου, το Υπουργικό Συμβούλιο, με σχετική απόφασή του, με αριθμό 57.135 και ημερομηνία την 21η Ιανουαρίου 2003, ενέκρινε το σχέδιο υλοποίησης (ενέργειες παγκύπριας και περιφερειακής εμβέλειας) που υπέβαλε ο Κυπριακός Οργανισμός Τουρισμού, μετά από διαβουλεύσεις με πέντε υπουργεία (Εσωτερικών, Εργασίας και Κοινωνικών Ασφαλίσεων, Παιδείας και Πολιτισμού, Συγκοινωνιών και Έργων και Γεωργίας, Φυσικών Πόρων και Περιβάλλοντος).

  Με βάση την πιο πάνω απόφαση, παρακαλούνται τα πέντε αρμόδια υπουργεία όπως πληροφορήσουν τη Βουλή των Αντιπροσώπων αν έχουν μεριμνήσει, ώστε οι ενέργειες και τα μέτρα που εγκρίθηκαν να συμπεριληφθούν στους ετήσιους προϋπολογισμούς τους, αλλά και στο εθνικό σχέδιο ανάπτυξης του κράτους για την περίοδο 2004-2006.»
