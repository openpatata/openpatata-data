_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_185.htm
by:
- Περδίκης Γιώργος
date: '2005-12-15'
heading: Ερώτηση με αρ. 23.06.008.05.185, ημερομηνίας 15 Δεκεμβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.185
text: |-
  «Έχω πληροφορηθεί ότι δεν έχει ακόμα πληρωθεί η θέση Διευθυντή Γραφείου του Κυπριακού Οργανισμού Τουρισμού Αυστρίας, Ουγγαρίας, Τσεχίας, με έδρα τη Βιέννη, ενώ η θέση έχει προκηρυχθεί από τον Ιούλιο και, ενώ στα απαιτούμενα προσόντα των υποψηφίων συμπεριλαμβανόταν και η γερμανική γλώσσα, όταν αρχικά είχε δημοσιευθεί η προκήρυξη της θέσης στον τύπο, λίγες μέρες μετά αναδημοσιεύτηκε χωρίς τη γερμανική γλώσσα στα απαιτούμενα προσόντα. Το γεγονός αυτό δημιουργεί εύλογα ερωτηματικά μήπως η μη συμπερίληψη της γνώσης της γερμανικής γλώσσας, που κατά τη γνώμη μας είναι αναγκαία για άτομο που θα εργαστεί σε γερμανόφωνη χώρα και σε τόσο σημαντική θέση, έγινε σκόπιμα, για να εξυπηρετηθούν κάποια συμφέροντα.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί καθυστερεί η πλήρωση της θέσης Διευθυντή Γραφείου του ΚΟΤ (Αυστρίας, Ουγγαρίας, Τσεχίας) με έδρα τη Βιέννη και γιατί η γερμανική γλώσσα δε θεωρήθηκε τελικά απαιτούμενο προσόν για τη θέση αυτή.»
