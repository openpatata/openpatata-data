_id: 23.06.010.02.436_436
_position_on_page: 436
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.436.htm
by:
- Περδίκης Γιώργος
date: '2013-02-06'
heading: Ερώτηση με αρ. 23.06.010.02.436, ημερομηνίας 6 Φεβρουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.436
text: |-
  «Έχω πληροφορηθεί από την επιτροπή αγώνα κατοίκων της οδού Πάτμου στο Στρόβολο σχετικά με το κυκλοφοριακό πρόβλημα που αντιμετωπίζουν οι κάτοικοι της οδού Πάτμου. Σύμφωνα με την πληροφόρηση που είχα, ο Κεντρικός Φορέας Επίλυσης Κυκλοφοριακών Προβλημάτων αναγνώρισε την οξύτητα του προβλήματος και συμφώνησε με την αναγκαιότητα λήψης μέτρων για την απάμβλυνσή του. Επιπλέον, η επιτροπή αγώνα κατοίκων της οδού Πάτμου στο Στρόβολο εισηγείται την άμεση απαγόρευση της διακίνησης φορτηγών και λεωφορείων από την οδό Πάτμου, γιατί δημιουργείται συμφόρηση που θέτει σε κίνδυνο τη ζωή και την ασφάλεια των περιοίκων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να μειωθεί το κυκλοφοριακό πρόβλημα στην οδό Πάτμου, και αν προτίθεται να απαγορεύσει τη διακίνηση λεωφορείων και φορτηγών στη συγκεκριμένη οδό.»
