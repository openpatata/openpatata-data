_id: 23.06.010.01.497_141
_position_on_page: 141
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.497.htm
by:
- mp_id: fakontis-antreas
date: '2012-02-23'
heading: Ερώτηση με αρ. 23.06.010.01.497, ημερομηνίας 23 Φεβρουαρίου 2012, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.010.01.497
text: |-
  «Κατά την πρόσφατη επίσκεψή μου στην κοινότητα Τίμης της επαρχίας Πάφου μού τέθηκε το αίτημα για διαμόρφωση/διαπλάτυνση του παλαιού υπεραστικού δρόμου Πάφου-Λεμεσού. Ο εν λόγω δρόμος είναι υποβαθμισμένος και ο φωτισμός ελλιπής, με αποτέλεσμα να έχουν προκληθεί πολλά δυστυχήματα, μερικά από αυτά θανατηφόρα. Επιπλέον, ο δρόμος αυτός είναι η πρώτη εικόνα που αποκομίζει ένας τουρίστας κατά την άφιξή του στην Κύπρο, καθώς είναι ο δρόμος που συνδέει το αεροδρόμιο Πάφου με την πόλη της Πάφου και το παραλιακό μέτωπο.

  Παρά το γεγονός ότι για το συγκεκριμένο δρόμο έχει ετοιμαστεί από τον Κλάδο Κυκλοφοριακών Μελετών του Τμήματος Δημοσίων Έργων ολοκληρωμένο σχέδιο για διαπλάτυνσή του (συγκεκριμένα, από την είσοδο της κοινότητας Τίμης μέχρι και το δρόμο που οδηγεί στη συμβολή με το δρόμο προς το αεροδρόμιο) η εκτέλεση του έργου καθυστερεί.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για το κατά πόσο προγραμματίζει να προωθήσει την κατασκευή έργων διαπλάτυνσης στον εν λόγω δρόμο και ιδιαίτερα στην είσοδο και έξοδο της κοινότητας Τίμης και, εάν ναι, ποια τα χρονοδιαγράμματα που τίθενται.»
