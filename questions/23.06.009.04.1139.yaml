answers:
- http://www2.parliament.cy/parliamentgr/008_03d/23_06_009_04_1139.htm
identifier: 23.06.009.04.1139
question:
  by:
  - Περδίκης Γιώργος
  date: '2010-05-07'
  text: |-
    «Έχω δεχθεί παράπονα από κατοίκους των βόρειων γειτονιών της ελεύθερης Λευκωσίας ότι οι δεξαμενές του Συμβουλίου Αποχετεύσεων Λευκωσίας στη Μια Μηλιά έχουν ξεχειλίσει, προκαλώντας γενικότερη ρύπανση της περιοχής. Η ρύπανση επηρεάζει με δυσοσμία τις ελεύθερες περιοχές και οι λίμνες των λυμάτων γίνονται εστίες κουνουπιών.

    Το ανησυχητικό όμως είναι ότι, σύμφωνα με πληροφορίες από τα κατεχόμενα, οι κατοχικές αρχές έχουν απαγορεύσει την πώληση προϊόντων που παράγουν οι καλλιεργητές της περιοχής. Δημιουργούνται πολλές αμφιβολίες αν αυτά τα προϊόντα προωθούνται προς πώληση στις ελεύθερες περιοχές μέσω της Πράσινης Γραμμής.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του αυτές τις πληροφορίες και αν έχουν ληφθεί οποιαδήποτε μέτρα, ώστε να εμποδιστεί η μεταφορά μολυσμένων προϊόντων στις ελεύθερες περιοχές και να αντιμετωπιστούν οι γενικότερες επιπτώσεις στο περιβάλλον της χώρας μας από την υπερχείλιση των δεξαμενών του σταθμού επεξεργασίας λυμάτων στην κατεχόμενη Μια Μηλιά.»
  title: Ερώτηση με αρ. 23.06.009.04.1139, ημερομηνίας 7 Μαΐου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
