_id: 23.06.011.01.720_720
_position_on_page: 720
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_720.htm
by:
- mp_id: perdikis-giorgos
date: '2017-03-29'
heading: Ερώτηση με αρ. 23.06.011.01.720, ημερομηνίας 29 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.720
text: |-
  «Από απάντηση του Υπουργού Μεταφορών, Επικοινωνιών και Έργων κ. Μάριου Δημητριάδη σε ερωτήσεις μου (Αρ. Φακ. 23.06.011.01.241 και Αρ. Φακ. 23.06.011.01.251) αναφορικά με τη διαχείριση λυμάτων που αποβάλλουν πλοιάρια στη θάλασσα πληροφορήθηκα ότι σε σχέση με το παλιό λιμάνι Λεμεσού και τα εμπορικά λιμάνια, τα οποία εμπίπτουν στην αρμοδιότητα του υπουργείου, η Αρχή Λιμένων Κύπρου είχε εντοπίσει αδυναμίες στον έλεγχο και στην εφαρμογή των κανονισμών σχετικά με τη διαχείριση λυμάτων με τη χρήση ιδιωτικών βυτιοφόρων και θα προχωρούσε στο σχεδιασμό για την εγκατάσταση χερσαίου συστήματος άντλησης λυμάτων, το οποίο, σε συνδυασμό με μετρητή ροής και εγκατάσταση κλειστού κυκλώματος παρακολούθησης, θα περιόριζε στο ελάχιστο τις αδυναμίες στον έλεγχο και στην εφαρμογή των κανονισμών. Επίσης, σύμφωνα με την απάντηση του υπουργού, το Τμήμα Εμπορικής Ναυτιλίας, σε συνεργασία με την Αρχή Λιμένων Κύπρου, με σκοπό να περιοριστούν οι υπάρχουσες αδυναμίες, θα διενεργούσαν αυξημένους ελέγχους στα πλοία που παραμένουν εντός λιμενικής περιοχής για συγκεκριμένα συνεχόμενα χρονικά διαστήματα, έτσι ώστε αυτά να παραδίδουν τα λύματα στη στεριά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα εξής:

  1. Έχει εγκατασταθεί το υπό αναφορά χερσαίο σύστημα άντλησης λυμάτων; Εάν όχι, πότε αναμένεται να εγκατασταθεί;

  2. Οι αυξημένοι έλεγχοι στα πλοιάρια έχουν ουσιαστικό αποτέλεσμα στις προσπάθειες για τερματισμό της απόρριψης λυμάτων στη θάλασσα και παράδοσή τους στη στεριά;»
