_id: 23.06.011.01.399_400
_position_on_page: 400
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_399.htm
by:
- mp_id: perdikis-giorgos
date: '2016-12-29'
heading: Ερώτηση με αρ. 23.06.011.01.399, ημερομηνίας 29 Δεκεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.399
text: |-
  «Έχω πληροφορηθεί ότι τόσο η Οργάνωση Παραπληγικών Κύπρου όσο και η Παγκύπρια Οργάνωση Αποκατάστασης Αναπήρων έχουν διατυπώσει παράπονα σχετικά με την προσβασιμότητα του νέου γηπέδου της ΑΕΚ στη Λάρνακα, υποστηρίζοντας ότι το υπό αναφορά γήπεδο ξεκίνησε τη λειτουργία του χωρίς να πληρεί τις απαραίτητες προδιαγραφές. Το θέμα φαίνεται να γνωρίζει και ο διευθυντής της ΑΕΚ, ο οποίος, σύμφωνα με δημοσίευμα, ανέφερε ότι το θέμα προέκυψε έπειτα από διαφορά που υπήρξε μεταξύ των μελετητών-αρχιτεκτόνων της ΑΕΚ και της Αρχής Αδειοδότησης Σταδίων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι γνώστης του εν λόγω θέματος, γιατί δόθηκε άδεια λειτουργίας στο γήπεδο, αφού δεν πληρούσε τις προδιαγραφές για την πρόσβαση αναπήρων, καθώς και ποια μέτρα πρόκειται να λάβει, ώστε να επιλυθεί το εν λόγω πρόβλημα, το οποίο συνιστά παραβίαση των δικαιωμάτων των πολιτών.»
