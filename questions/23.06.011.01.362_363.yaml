_id: 23.06.011.01.362_363
_position_on_page: 363
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_362.htm
by:
- mp_id: georgiou-k-giorgos
date: '2016-11-29'
heading: Ερώτηση με αρ. 23.06.011.01.362, ημερομηνίας 29 Νοεμβρίου 2016, του βουλευτή
  εκλογικής περιφέρειας Λάρνακας κ. Γιώργου Κ. Γεωργίου
identifier: 23.06.011.01.362
text: |-
  «Παρακαλώ τον αρμόδιο υπουργό όπως πληροφορήσει τη Βουλή των Αντιπροσώπων αναφορικά με αλλαγές οι οποίες τροχοδρομούνται στον κλάδο πληροφορικής και στα αναλυτικά προγράμματα διδασκαλίας του μαθήματος.

  Συγκεκριμένα, πληροφορηθήκαμε πως σε σεμινάρια καθηγητών πληροφορικής ενημερώθηκαν πως θα εφαρμοστεί συνεργασία των γυμνασίων με το φορέα εξετάσεων ECDL και η οδηγία για φέτος είναι να συμπιεστεί η ύλη της Α΄ Γυμνασίου σε ένα τετράμηνο, ώστε να αφεθεί ο υπόλοιπος διδακτικός χρόνος στη διαδικασία εξετάσεων ECDL. Εργαστηριακά καλούνται οι καθηγητές με επείγουσες οδηγίες όπως προσαρμόσουν άμεσα τα εργαστήριά τους, ώστε να είναι συμβατά με την εφαρμογή της εξέτασης.

  Με βάση αυτή την εξέλιξη εγείρονται τα πιο κάτω ζητήματα:

  1. Στη βάση ποιας μελέτης, έρευνας ή συζήτησης αποφασίστηκε να περνούν οι μαθητές αυτή την εξεταστική δοκιμασία;

  2. Ποια είναι τα παιδαγωγικά κριτήρια και με ποιο σκεπτικό εισάγεται αυτή η ιδιωτικής φύσης εξέταση στα σχολεία;

  3. Πόσο κοστίζει στο κράτος αυτή η αλλαγή;

  4. Με ποια διαδικασία προσφοράς επιλέχθηκε αυτή και όχι άλλη εταιρεία εξετάσεων;

  5. Πώς είναι δυνατόν να παραμερίζονται τα νέα αναλυτικά προγράμματα σπουδών και τα νέα βιβλία που προέκυψαν έπειτα από πολυετή εργασία και τα οποία δεν πρόλαβαν οι καθηγητές να τα χρησιμοποιήσουν;»
