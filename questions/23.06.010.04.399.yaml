answers:
- http://www2.parliament.cy/parliamentgr/008_3g/23_06_010_04_399.htm
identifier: 23.06.010.04.399
question:
  by:
  - Περδίκης Γιώργος
  date: '2015-01-29'
  text: |-
    «Στις 10 Δεκεμβρίου 2014 μου αποστάλθηκε επιστολή από την Ομοσπονδία Συνδέσμων Εργολάβων Οικοδόμων Κύπρου, το Επιστημονικό Τεχνικό Επιμελητήριο Κύπρου, τη Συντεχνία Οικοδόμων, Ξυλουργών, Μεταλλωρύχων και Γενικών Εργατών Κύπρου (ΠΕΟ), την Ομοσπονδία Οικοδόμων, Μεταλλωρύχων και Συναφών Επαγγελμάτων Κύπρου (ΣΕΚ), τη Συντεχνία Οικοδόμων-Ξυλουργών (ΔΕΟΚ), το Σύνδεσμο Πολιτικών Μηχανικών και Αρχιτεκτόνων Κύπρου, το Σύλλογο Πολιτικών Μηχανικών Κύπρου, το Σύλλογο Αρχιτεκτόνων Κύπρου, το Σύνδεσμο Επιστημόνων Επιμετρητών Οικονομολόγων Κατασκευών Κύπρου, το Σύνδεσμο Εργοληπτών Μηχανολογικών και Ηλεκτρολογικών Έργων Κύπρου, καθώς και το Σύνδεσμο Συμβούλων Μηχανολόγων και Ηλεκτρολόγων Μηχανικών με θέμα “Κοινή δράση για μέτρα ανάκαμψης του κατασκευαστικού τομέα”. Στην επιστολή τους μεταξύ άλλων παρουσιάζουν τις προτάσεις τους που αφορούν την προώθηση της νομικής κατοχύρωσης συμφωνημένων προνοιών της συλλογικής σύμβασης, την άμεση μείωση του συντελεστή του φόρου προστιθέμενης άξιας στο 5% για όλα τα έργα του κατασκευαστικού τομέα για δύο χρόνια από την ημερομηνία εφαρμογής του μέτρου αυτού, την ενεργοποίηση του συσταθέντος Παγκύπριου Συμβουλίου Παραγωγικότητας και την προώθηση στρατηγικού σχεδιασμού μέσα από την εκπόνηση σχεδίου για τη δημιουργία μακροπρόθεσμου πλαισίου ανάπτυξης, καθώς και τη δημιουργία προϋποθέσεων για προσέλκυση ξένων επενδύσεων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν και πώς προτίθεται να προχωρήσει με την υλοποίηση των προτάσεων των πιο πάνω ενδιαφερόμενων φορέων.»
  title: Ερώτηση με αρ. 23.06.010.04.399, ημερομηνίας 29 Ιανουαρίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
