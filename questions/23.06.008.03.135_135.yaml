_id: 23.06.008.03.135_135
_position_on_page: 135
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_135.htm
by:
- mp_id: perdikis-giorgos
date: '2003-09-29'
heading: Ερώτηση με αρ. 23.06.008.03.135 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 29 Σεπτεμβρίου 2003
identifier: 23.06.008.03.135
text: |-
  «Έχω πληροφορηθεί ότι οι διαδικασίες υποβολής αίτησης ασύλου γίνονται ολοένα και πιο δύσκολες για τους αιτητές ασύλου λόγω των διαδικασιών που υιοθετεί η κυβέρνηση, με στόχο τον περιορισμό του αριθμού των αιτήσεων ασύλου που υποβάλλονται.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί δεν εφαρμόζονται οι πρόνοιες του άρθρου 7 του περί Προσφύγων Νόμου του 2000 για τις αρμόδιες αρχές παραλαβής αιτήσεων ασύλου και τα σημεία παραλαβής των αιτήσεων αυτών. Επιπλέον, παρακαλώ να μας πληροφορήσετε πώς εφαρμόζεται σήμερα πρακτικά ο πιο πάνω νόμος (σημεία υποβολής αιτήσεων, διαδικασία υποβολής αιτήσεων, κατάρτιση των ατόμων που παραλαμβάνουν τις αιτήσεις, ποιος και πότε εκδίδει βεβαίωση για υποβολή αίτησης ασύλου, ποιος και πότε χορηγεί άδεια προσωρινής παραμονής, κατάρτιση των αρμόδιων λειτουργών και εάν δίνεται σε φυλακισμένους το δικαίωμα υποβολής αίτησης ασύλου).»
