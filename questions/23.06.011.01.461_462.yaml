_id: 23.06.011.01.461_462
_position_on_page: 462
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_461.htm
by:
- mp_id: perdikis-giorgos
date: '2017-01-30'
heading: Ερώτηση με αρ. 23.06.011.01.461, ημερομηνίας 30 Ιανουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.461
text: |-
  «Στην απάντηση του Υπουργού Οικονομικών κ. Χάρη Γεωργιάδη, ημερομηνίας 16 Δεκεμβρίου 2016, στην ερώτησή μου με αρ. 23.06.010.05.407, ημερομηνίας 23 Μαρτίου 2016, αναφορικά με την εκδίκαση των υποθέσεων των κατόχων αξιογράφων, παρατήρησα ότι δεν απαντήθηκε το σημείο της ερώτησής μου που αφορούσε την αναφορά στη συμφωνία με το Eurogroup ημερομηνίας 25 Μαρτίου 2013 και η οποία αναφέρει ότι “το Eurogroup σημειώνει την πρόθεση των κυπριακών αρχών να αποζημιώσουν πιθανά θύματα δόλιων πρακτικών σύμφωνα με τις καθιερωμένες νομικές και δικαστικές διαδικασίες εκτός του προγράμματος”.

  Παρακαλώ τον αρμόδιο υπουργό να απαντήσει στη Βουλή των Αντιπροσώπων συγκεκριμένα επί του πιο πάνω σημείου και αν πρόκειται να ενεργοποιήσει τη σχετική πρόνοια της συμφωνίας με το Eurogroup.»
