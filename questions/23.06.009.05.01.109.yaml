answers:
- http://www2.parliament.cy/parliamentgr/008_3e/23_06_009_05_01.109.htm
identifier: 23.06.009.05.01.109
question:
  by:
  - Χατζηγιάννης Κυριάκος
  date: '2010-08-24'
  text: |-
    «Με την έναρξη των μαθημάτων και κατά τη διάρκεια της σχολικής χρονιάς η κυκλοφορία στον εμπορικό δρόμο Κοραή στο Παραλίμνι θα είναι αυξημένη, με αποτέλεσμα την επιδείνωση του κυκλοφοριακού προβλήματος, καθώς και την έκθεση σε κίνδυνο των πεζών (μαθητών) κατά τη διασταύρωση του δρόμου αυτού. Παρατηρείται επί καθημερινής βάσης ένα χάος στο συγκεκριμένο δρόμο. Έχει γίνει διάβημα από τη Σχολική Εφορία Παραλιμνίου για απαλλοτρίωση του τεμαχίου με αριθμό 436, που βρίσκεται πίσω από το Λύκειο Παραλιμνίου, με σκοπό να χρησιμοποιείται ως δεύτερος δρόμος ή ως είσοδος για τους μαθητές στο σχολείο.

    Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο προτίθεται να παραχωρήσει την έγκριση για απαλλοτρίωση του εν λόγω τεμαχίου και πότε προτίθεται να ανακοινώσει την απόφασή του, ως επίσης και τι άλλα μέτρα προτίθεται να λάβει, προκειμένου να αποτρέψει δυστυχήματα στο συγκεκριμένο δρόμο.»
  title: Ερώτηση με αρ. 23.06.009.05.01.109, ημερομηνίας 24 Αυγούστου 2010, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
