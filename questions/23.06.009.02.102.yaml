answers: []
identifier: 23.06.009.02.102
question:
  by:
  - Αριστοτέλους Άριστος
  date: '2007-09-27'
  text: |-
    «Με βάση πληροφορίες που έχουμε στη διάθεσή μας για την κατανομή των κονδυλίων από τα Διαρθρωτικά Ταμεία, παρακαλούμε τον αρμόδιο υπουργό να μας ενημερώσει για τα εξής:

    1. Γιατί ο δήμος Λεμεσού, που είναι ο μεγαλύτερος σε όλη την Κύπρο, κατά την περασμένη προγραμματική περίοδο δεν έτυχε οποιασδήποτε χρηματοδότησης από τα Διαρθρωτικά Ταμεία;

    2. Γιατί, παρά τις υποσχέσεις ότι για την τρέχουσα προγραμματική περίοδο θα αντιμετωπιζόταν με πιο δίκαιο τρόπο, στους καταλόγους που προωθήθηκαν από τη διαχειριστική επιτροπή για χρηματοδότηση το μερίδιο που αναλογεί στο δήμο Λεμεσού είναι πολύ πιο χαμηλό σε σύγκριση με άλλους δήμους/αρχές;

    3. Δεν αποτελεί αυτός ο τρόπος αντιμετώπισης του δήμου δυσμενή διάκριση σε βάρος της Λεμεσού και της ανάπτυξής της και τι προτίθενται οι αρμόδιοι φορείς να πράξουν, για να αρθεί η αδικία και να αυξηθεί αισθητά, στο βαθμό που πρέπει, η χρηματοδότηση, ώστε να προωθηθούν τα προγραμματισμένα έργα το ταχύτερο;»
  title: Ερώτηση με αρ. 23.06.009.02.102, ημερομηνίας 27 Σεπτεμβρίου 2007, του βουλευτή
    εκλογικής περιφέρειας Λεμεσού κ. ’ριστου Αριστοτέλους
