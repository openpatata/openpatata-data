_id: 23.06.011.01.202_204
_position_on_page: 204
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-10-05'
heading: Ερώτηση με αρ. 23.06.011.01.202, ημερομηνίας 5 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.202
text: |-
  «Έχω πληροφορηθεί ότι το Υπουργείο Μεταφορών, Επικοινωνιών και Έργων, μετά από συναντήσεις που πραγματοποίησε με το Τμήμα Κοινωνικής Ενσωμάτωσης Ατόμων με Αναπηρίες (ΤΚΕΑΑ) του Υπουργείου Εργασίας, Πρόνοιας και Κοινωνικών Ασφαλίσεων και με εκπροσώπους της Κυπριακής Συνομοσπονδίας Οργανώσεων Αναπήρων (ΚΥΣΟΑ) και της Παγκύπριας Οργάνωσης Τυφλών, ενέκρινε στις 17 Φεβρουαρίου 2014 την παροχή έκπτωσης ύψους 50% στα εισιτήρια των λεωφορείων στους κατόχους της Ευρωπαϊκής Κάρτας Αναπηρίας. Η απόφαση δεν εφαρμόστηκε, καθώς υπήρχαν θέματα που εκκρεμούσαν στο ΤΚΕΑΑ αναφορικά με την έκδοση της κάρτας. Σύμφωνα με το ΤΚΕΑΑ, η κάρτα αναμένεται να εκδοθεί εντός του 2017 και θα περιλαμβάνει, εκτός από την έκπτωση στα εισιτήρια των λεωφορείων, πληθώρα άλλων ωφελημάτων, όπως ελεύθερη είσοδο σε αρχαιολογικούς χώρους, μουσεία και μνημεία της Κύπρου, καθώς και σε διάφορους εθνικούς αθλητικούς αγώνες, εκπτώσεις σε θεατρικές παραστάσεις κ.ά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί το ΤΚΕΑΑ του Υπουργείου Εργασίας, Πρόνοιας και Κοινωνικών Ασφαλίσεων καθυστερεί την έκδοση της Ευρωπαϊκής Κάρτας Αναπηρίας, με αποτέλεσμα από το 2014, που εγκρίθηκε, η παροχή έκπτωσης ύψους 50% στα εισιτήρια των λεωφορείων σε ανάπηρα άτομα να καθυστερεί μέχρι το 2017 και ίσως ακόμα παραπέρα. Η εφαρμογή αυτής της απόφασης θα διευκολύνει δεκάδες τυφλούς, ιδιαίτερα τους ηλικιωμένους.»
