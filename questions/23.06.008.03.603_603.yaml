_id: 23.06.008.03.603_603
_position_on_page: 603
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03b/23_06_008_03_603.htm
by:
- mp_id: perdikis-giorgos
date: '2004-06-29'
heading: Ερώτηση με αρ. 23.06.008.03.603, ημερομηνίας 29 Ιουνίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.603
text: |-
  «Έχω πληροφορηθεί ότι ο σταθμός επεξεργασίας λυμάτων στη Βαθιά Γωνιά δεν μπορεί να ανταποκριθεί στις ανάγκες των μικρών βιομηχανιών που, με βάση τις άδειες απόρριψης που τους παραχωρεί η Υπηρεσία Περιβάλλοντος, θα έπρεπε να μεταφέρουν εκεί τα υγρά λύματά τους. Με βάση τις πληροφορίες μου, η δυναμικότητα του σταθμού καλύπτεται κυρίως από τα λύματα ιδιωτικής εταιρείας που διαθέτει ιδιόκτητο βιολογικό σταθμό, που όμως δεν τον λειτουργεί.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί επιτρέπεται σε μια ιδιωτική εταιρεία που διαθέτει δικό της βιολογικό σταθμό και δεν τον λειτουργεί να χρησιμοποιεί δωρεάν τον κρατικό σταθμό επεξεργασίας λυμάτων στη Βαθιά Γωνιά, καθώς και πού καταλήγουν τα λύματα εκείνων των βιομηχανιών για τις οποίες οι άδειες απόρριψης που τους χορηγήθηκαν από την αρμόδια υπηρεσία προνοούν μεταφορά και επεξεργασία των λυμάτων στο σταθμό στη Βαθιά Γωνιά.»
