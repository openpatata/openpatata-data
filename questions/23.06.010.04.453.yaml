_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_453.htm
by:
- Περδίκης Γιώργος
date: '2015-02-25'
heading: Ερώτηση με αρ. 23.06.010.04.453, ημερομηνίας 25 Φεβρουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.453
text: |-
  «Εδώ και αρκετά χρόνια, παράλληλα με τη διεθνή κινητοποίηση για μείωση των βιομηχανικών ρύπων που ευθύνονται για τις κλιματικές αλλαγές, σε ορισμένα επιστημονικά κέντρα των Ηνωμένων Πολιτειών Αμερικής, της Βρετανίας και αλλού αναπτύσσεται η θεωρία της γεωμηχανικής (Geoengineering). Η γεωμηχανική αφορά συγκεκριμένα στην επέμβαση στις κλιματολογικές συνθήκες με τη βοήθεια της τεχνολογίας. Η πιο πρόσφατη, τα τελευταία είκοσι χρόνια, έκδοση της γεωμηχανικής ασχολείται με την ανάπτυξη τεχνικών που θα μειώσουν τις επιπτώσεις στο κλίμα της Γης από την αύξηση των θερμοκηπιακών αερίων. Στα πλαίσια της γεωμηχανικής προωθούνται διάφορα σχέδια, όπως παραδείγματος χάριν το γνωστό σχέδιο των αεροψεκασμών με σωματίδια αλουμινίου και βαρίου, που εμφανίζεται στους ουρανούς ως ύποπτες ουρές αεροψεκασμών, πιο γνωστά ως chemtrails. Σύμφωνα μάλιστα με την εφημερίδα “The Guardian”, η CIA και η NASA έχουν ήδη χρηματοδοτήσει σχετική έρευνα και το Πανεπιστήμιο του Καίμπριτζ οργανώνει τακτικά σχετικά σεμινάρια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τη θέση της κυπριακής κυβέρνησης επί του θέματος των πειραμάτων που αφορούν την τεχνητή διαμόρφωση των κλιματικών συνθηκών από τον άνθρωπο (γεωμηχανική). Η Βουλή δικαιούται να πληροφορηθεί αν η κυβέρνηση γνωρίζει για τη διενέργεια τέτοιων πειραμάτων στους κυπριακούς ουρανούς και αν τα έχει επιτρέψει.»
