_id: 23.06.010.01.1053_696
_position_on_page: 696
_sources:
- http://www2.parliament.cy/parliamentgr/008_02/chronological/008_02_IA-2.htm
answers: []
by:
- mp_id: chatzigiannis-kyriakos
date: '2012-07-06'
heading: Ερώτηση με αρ. 23.06.010.01.1053, ημερομηνίας 6 Ιουλίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.1053
text: |-
  «Τα κέντρα αναψυχής στην κοινότητα Κοφίνου έχουν κτιστεί μετά τον πόλεμο παρά τον παλαιό δρόμο Λευκωσίας-Λεμεσού. Η κατασκευή του αυτοκινητόδρομου έχει εκμηδενίσει τη λειτουργικότητα των κέντρων αυτών, σε σημείο που σήμερα δεν μπορούν να λειτουργούν. Αξίζει να τονιστεί ότι τα συγκεκριμένα κέντρα αναψυχής δεν είχαν λάβει κανένα αντισταθμιστικό βοήθημα την τότε εποχή. Το ενοίκιο το οποίο επιβάλλει ο κηδεμόνας είναι πολύ υψηλό και δεν είναι σε θέση ο πρόσφυγας κάτοχος ο οποίος το ενοικιάζει να το πληρώνει. Οι δραστηριότητες αυτές δεν έχουν ανταγωνιστικό σκοπό και ως εκ τούτου δεν επηρεάζουν τον ανταγωνισμό.

  Οι πρόσφυγες έχουν νόμιμα ανεγείρει αυτά τα υποστατικά, τα οποία πληρούν όλες τις προδιαγραφές λειτουργίας. Επίσης, πρέπει να τονιστεί ότι τα υποστατικά αυτά ούτε να υπεκμισθωθούν μπορούν, αλλά ούτε και να πουληθούν. Ως εκ τούτου, ο πρόσφυγας κάτοχος είναι δεσμευμένος με το χρέος ανέγερσης του υποστατικού, ενώ το κράτος αντλεί ενοίκια από ένα υποστατικό το οποίο έχει αδειοδοτήσει, αλλά παράλληλα καταστρέψει με την κατασκευή του αυτοκινητόδρομου.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο προτίθεται να προχωρήσει σε διερεύνηση του θέματος και κατά πόσο πρόκειται να μειώσει τα ενοίκια σε καθαρά συμβολικά ποσά, για να μπορεί να ανταποκρίνεται στις δόσεις του δανείου ο κάτοχος.»
