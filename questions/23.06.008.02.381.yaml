_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_381.htm
by:
- Παπαδοπούλου Αντιγόνη
date: '2003-06-09'
heading: Ερώτηση με αρ. 23.06.008.02.381 που υποβλήθηκε από τη βουλευτή εκλογικής
  περιφέρειας Λευκωσίας κ. Αντιγόνη Παπαδοπούλου στις 9 Ιουνίου 2003
identifier: 23.06.008.02.381
text: |-
  «Με αφορμή τις πρόσφατες δραματικές εκκλήσεις των πατέρων της Ιωάννας Παφίτη και του Ντένη Λοΐζου, των παιδιών που πέθαναν αντίστοιχα στις 13 Νοεμβρίου 1999 και στις 25 Μαρτίου 1999 στα πλαίσια ιατρικής και νοσηλευτικής φροντίδας της οποίας τύγχαναν στο Μακάρειο Νοσοκομείο, παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τα ακόλουθα:

  1. Σε ποιο στάδιο βρίσκεται η διερεύνηση της υπόθεσης από τη Γενική Εισαγγελία, η οποία είναι ταγμένη, κατά το νόμο και το σύνταγμα, να προστατεύει τους πολίτες ως προασπιστής και θεματοφύλακας της δικαιοσύνης;

  2. Γιατί δεν έτυχαν ακόμη καμίας ουσιαστικής ενημέρωσης οι γονείς των παιδιών, παρά το γεγονός ότι τα πορίσματα των θανατικών ανακρίσεων έχουν τεθεί ενώπιον της Γενικής Εισαγγελίας εδώ και αρκετό χρονικό διάστημα;

  3. Έχουν προκύψει πειθαρχικές ή ποινικές ευθύνες συγκεκριμένων γιατρών για το θάνατο των δύο παιδιών, με βάση τη διερεύνηση των πορισμάτων των θανατικών ανακρίσεων;

  4. Σε ποια μέτρα προτίθεται να προχωρήσει η Γενική Εισαγγελία και το αρμόδιο υπουργείο, ώστε να αποδοθεί δικαιοσύνη εκεί όπου πρέπει και να τερματιστεί η αγωνία και η πικρία που αισθάνονται οι χαροκαμένες οικογένειες των παιδιών αυτών;»
