_id: 23.06.011.01.580_581
_position_on_page: 581
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-02-28'
heading: Ερώτηση με αρ. 23.06.011.01.580, ημερομηνίας 28 Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.580
text: |-
  «Έχω πληροφορηθεί ότι το κοινοτικό συμβούλιο της κοινότητας Ελεδιό Πάφου, στα πλαίσια της αναβάθμισης της περιοχής “Κοιλάδες” της ανατολικής Πάφου, ζήτησε χρηματοδότηση από το Τμήμα Περιβάλλοντος, ώστε να προχωρήσει στη δημιουργία τουριστικού πληροφοριακού κέντρου, το οποίο θα στεγαζόταν στο χώρο του κοινοτικού καφεστιατορίου για σκοπούς ενημέρωσης των επισκεπτών. Παρ’ όλα αυτά, το Τμήμα Περιβάλλοντος ενημέρωσε με επιστολή του το κοινοτικό συμβούλιο ότι δε διαθέτει τα απαραίτητα κονδύλια, για να ικανοποιήσει το πιο πάνω αίτημα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να επανεξετάσει το αίτημα του κοινοτικού συμβουλίου της κοινότητας Ελεδιό Πάφου για τη δημιουργία ενός τουριστικού πληροφοριακού κέντρου που θα συνεισφέρει στην αύξηση του τουρισμού της περιοχής.»
