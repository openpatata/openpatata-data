_id: 23.06.010.04.368_19
_position_on_page: 19
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_368.htm
by:
- mp_id: perdikis-giorgos
date: '2015-01-13'
heading: Ερώτηση με αρ. 23.06.010.04.368, ημερομηνίας 13 Ιανουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.368
text: |-
  «Έχω πληροφορηθεί ότι πρόσφατα και ενόψει της επίσκεψης του Προέδρου της Ρωσίας κ. Βλαντιμίρ Πούτιν στην Τουρκία η τουρκική κυβέρνηση προώθησε την έγκριση της μελέτης περιβαλλοντικών επιπτώσεων από την κατασκευή του πυρηνικού εργοστασίου παραγωγής ηλεκτρισμού στο Άκκιουγιου, απέναντι από τις ακτές τις Κύπρου. Η εξέλιξη αυτή έχει ανησυχήσει Ελληνοκυπρίους και Τουρκοκυπρίους και γενικώς ολόκληρο τον κυπριακό λαό, γιατί η κατασκευή και η λειτουργία ενός εργοστασίου πυρηνικής ενέργειας τόσο κοντά στην Κύπρο εμπεριέχει προφανείς κινδύνους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του την εξέλιξη αυτή και αν οι αρμόδιες υπηρεσίες έχουν μελετήσει τη μελέτη εκτίμησης των επιπτώσεων στο περιβάλλον από το πυρηνικό εργοστάσιο της Τουρκίας στο Άκκιουγιου. Παρακαλώ επίσης τον αρμόδιο υπουργό να πληροφορήσει το σώμα αν έχει προβεί σε οποιαδήποτε διαβήματα στην Ευρωπαϊκή Επιτροπή σε συνεννόηση και με τις γειτονικές χώρες που επηρεάζονται.»
