_position_on_page: 285
_sources:
- http://www2.parliament.cy/parliamentgr/008_02/chronological/008_02_HE.htm
answers: []
by:
- Κουλίας Ζαχαρίας
date: '2006-03-24'
heading: Ερώτηση με αρ. 23.06.008.05.284, ημερομηνίας 24 Μαρτίου 2006, του βουλευτή
  εκλογικής περιφέρειας Αμμοχώστου κ. Ζαχαρία Κουλία
identifier: 23.06.008.05.284
text: |-
  «Έχω πληροφορηθεί ότι, ενώ η Υπηρεσία Διαχείρισης Τουρκοκυπριακών Περιουσιών έχει παραχωρήσει με σύμβαση μίσθωσης στη Λαϊκή Υπεραγορά Ορφανίδης ΛΤΔ τουρκοκυπριακά τεμάχια τα οποία θα χρησιμοποιούνταν ως χώροι στάθμευσης, η εν λόγω υπεραγορά έκανε επέμβαση σε άλλη τουρκοκυπριακή γη εμβαδού 1 400 τ.μ., την οποία χρησιμοποιεί παράνομα ως χώρο στάθμευσης αυτοκινήτων και ως αποθηκευτικό χώρο για την αποθήκευση και πώληση κυλίνδρων υγραερίου. Έχω ακόμα πληροφορηθεί ότι, ενώ οι αρμόδιες υπηρεσίες απέστειλαν επιστολές με τις οποίες καλούσαν τον ιδιοκτήτη της υπεραγοράς να κατεδαφίσει τα παράνομα υποστατικά, αυτός δεν έχει συμμορφωθεί.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα εξής:

  1. Ποια μέτρα παίρνονται για υλοποίηση των αποφάσεών του;

  2. Ποιος είναι υπεύθυνος για την ασφάλεια της περιοχής, αφού πωλούνται σε ανοικτό χώρο κύλινδροι υγραερίου;

  3. Εφόσον έγινε επέμβαση σε τουρκοκυπριακή γη, γιατί η Υπηρεσία Διαχείρισης Τουρκοκυπριακών Περιουσιών δεν παίρνει δικαστικά μέτρα εναντίον του ιδιοκτήτη και ταυτόχρονα γιατί δεν προβαίνει σε ακύρωση του υφιστάμενου συμβολαίου;»
