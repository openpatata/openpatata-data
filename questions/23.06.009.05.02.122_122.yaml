_position_on_page: 122
_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_122.htm
by:
- Περδίκης Γιώργος
date: '2011-07-28'
heading: Ερώτηση με αρ. 23.06.009.05.02.122, ημερομηνίας 28 Ιουλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.122
text: |-
  «Έχω πληροφορηθεί ότι στις 6 Ιουλίου 2011 υιοθετήθηκαν από το Ευρωπαϊκό Κοινοβούλιο νέοι κανόνες για τη σήμανση των τροφίμων. Η ενεργειακή αξία, οι περιεχόμενες ποσότητες λιπαρών, κορεσμένων λιπαρών, υδατανθράκων, σακχάρων, πρωτεϊνών και αλατιού θα είναι ορατές και γραμμένες με σαφήνεια στις συσκευασίες των τροφίμων, ώστε να μπορούν να τις εντοπίζουν ευκολότερα οι καταναλωτές. Παράλληλα, οι νέοι κανόνες ορίζουν ότι οι πληροφορίες για ουσίες με αλλεργιογόνο δράση πρέπει να παρέχονται και για τα μη συσκευασμένα τρόφιμα, όπως για παράδειγμα για τα τρόφιμα που πωλούνται σε εστιατόρια ή καντίνες. Τέλος, οι νέοι κανόνες θα διασφαλίσουν ότι οι καταναλωτές δε θα παραπλανώνται από την παρουσίαση της συσκευασίας των τροφίμων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

  1. Ετοιμάζεται νομοσχέδιο που να καθιστά υποχρεωτική τη σήμανση των τροφίμων, σύμφωνα με τους νέους κανόνες που ψήφισε το Ευρωπαϊκό Κοινοβούλιο;

  2. Ετοιμάζεται νομοσχέδιο που να καθορίζει τον τρόπο διάθεσης των πληροφοριών για ουσίες με αλλεργιογόνο δράση για τα τρόφιμα που πωλούνται σε εστιατόρια και καντίνες;

  3. Ετοιμάζεται νομοσχέδιο που να διασφαλίζει ότι οι καταναλωτές δε θα παραπλανώνται από την παρουσίαση της συσκευασίας των τροφίμων;»
