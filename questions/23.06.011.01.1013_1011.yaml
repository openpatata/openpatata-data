_id: 23.06.011.01.1013_1011
_position_on_page: 1011
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-07-04'
heading: Ερώτηση με αρ. 23.06.011.01.1013, ημερομηνίας 4 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.1013
text: |-
  «Στην έκθεση της Επιτρόπου Διοικήσεως και Ανθρωπίνων Δικαιωμάτων αναφορικά με την ετήσια εισφορά κοινοτικών υπηρεσιών που επιβάλλουν τα κοινοτικά συμβούλια στους κατόχους περιουσίας στα όριά τους δυνάμει του περί Κοινοτήτων Νόμου, ημερομηνίας 23 Σεπτεμβρίου 2016, καταγράφονται παράπονα πολιτών κατά του ύψους της ετήσιας εισφοράς κοινοτικών υπηρεσιών. Ειδικότερα, τους παραπονούμενους απασχολεί κυρίως ο τρόπος υπολογισμού της ετήσιας εισφοράς που τους επιβάλλεται. Υποστηρίζεται ότι πρόκειται για υψηλή χρηματική επιβάρυνση, χωρίς να τεκμηριώνεται η αντικειμενικότητα και η ορθότητά της σε συνάρτηση με την εκάστοτε περιουσία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει μελετήσει την υπό αναφορά έκθεση και με ποιο τρόπο σχεδιάζει να αντιμετωπίσει τα προβλήματα που προκύπτουν από τον τρόπο υπολογισμού της ετήσιας εισφοράς κοινοτικών υπηρεσιών. Υπάρχουν οποιεσδήποτε σκέψεις για τροποποίηση της υφιστάμενης νομοθεσίας;»
