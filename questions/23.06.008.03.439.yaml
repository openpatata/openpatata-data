answers:
- http://www2.parliament.cy/parliamentgr/008_03/23_06_008_03_439.htm
by:
- Γεωργίου Γεώργιος
date: '2004-02-13'
heading: Ερώτηση με αρ. 23.06.008.03.439, ημερομηνίας 13 Φεβρουαρίου 2004, του βουλευτή
  εκλογικής περιφέρειας Αμμοχώστου κ. Γεώργιου Γεωργίου
identifier: 23.06.008.03.439
text: |-
  «Σε πρόσφατη επίσκεψή μου στο χωριό Κελλιά διαπίστωσα ότι η περιοχή που επελέγη για διαχωρισμό οικοπέδων, βάσει της απόφασης του Υπουργικού Συμβουλίου ημερομηνίας 14 Ιανουαρίου 1998, είναι μία περιοχή στο υπέδαφος της οποίας βρίσκονται μεγάλα στρώματα αργίλου (κόννος), κάτι που έχει ως συνέπεια τη συσσώρευση νερού και τη δημιουργία ελών με τις πρώτες βροχές. Συνεπώς, η ανέγερση οικιών από τους κατόχους κρίνεται δύσκολη, αν όχι και ανέφικτη.

  Επίσης, πληροφορήθηκα ότι το τεμάχιο που είχε παραχωρηθεί στο κοινοτικό συμβούλιο για δημιουργία πάρκου παραχωρήθηκε πρόσφατα σε ιδιώτη, για σκοπούς ανέγερσης κατοικίας, χωρίς να ληφθούν υπόψη τα έξοδα που έκανε η κοινότητα για δημιουργία του πάρκου και η μη ύπαρξη εναλλακτικού χώρου για δημιουργία νέου πάρκου στην ίδια περιοχή.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

  1. Προγραμματίζεται νέος διαχωρισμός οικοπέδων στην εν λόγω κοινότητα;

  2. Ποιο ήταν το σκεπτικό της παραχώρησης του τεμαχίου που χρησιμοποιούνταν ως πάρκο; Έχουν ακολουθηθεί όλες οι νόμιμες διαδικασίες;»
