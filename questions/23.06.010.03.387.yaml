_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_387.htm
by:
- Περδίκης Γιώργος
date: '2013-12-18'
heading: Ερώτηση με αρ. 23.06.010.03.387, ημερομηνίας 18 Δεκεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.387
text: |-
  «Έχω πληροφορηθεί ότι συνεχίζεται η δωρεάν παροχή ηλεκτρικού ρεύματος σε περιοχές που βρίσκονται στα κατεχόμενα (π.χ. Λουρουτζίνα, Πέργαμος, Πύλα). Το κόστος παροχής ηλεκτρικού ρεύματος στις μη ελεγχόμενες από την Κυπριακή Δημοκρατία περιοχές πρέπει να ξεπερνά το €1 εκατομ. ευρώ το χρόνο. Το συνολικό ποσό μπορεί να πλησιάζει (με τους ανάλογους τόκους) τα €1,8 δις. Το ποσό αυτό έχει μετακυλιστεί στους ώμους των καταναλωτών μέσω φόρμουλας κατανομής του απλήρωτου ποσού στους υπόλοιπους λογαριασμούς της Αρχής Ηλεκτρισμού Κύπρου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να εγείρει το θέμα στην Ευρωπαϊκή Επιτροπή, για να ληφθεί υπόψη στα πλαίσια της κατανομής των ευρωπαϊκών κονδυλίων του χρηματοδοτικού κανονισμού και της ευρωπαϊκής στήριξης της τουρκοκυπριακής κοινότητας.»
