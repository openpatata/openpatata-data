answers: []
by:
- Φακοντής Αντρέας
date: '2009-07-20'
heading: Ερώτηση με αρ. 23.06.009.04.049, ημερομηνίας 20 Ιουλίου 2009, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.04.049
text: |-
  «Κατά την πρόσφατη επίσκεψή μου στην κοινότητα Αγίας Μαρινούδας της επαρχίας Πάφου μού τέθηκε το αίτημα για σύνδεση της κοινότητας με τον αυτοκινητόδρομο Πάφου-Πόλης Χρυσοχούς παρά τον κυκλικό κόμβο που θα κατασκευαστεί δίπλα από τον παλιό σκυβαλότοπο. Το αίτημα αυτό είχε τεθεί και παλαιότερα. Η απάντηση του αρμόδιου υπουργείου δεν ικανοποιεί την κοινότητα, γι’ αυτό και το κοινοτικό συμβούλιο Αγίας Μαρινούδας ζητά όπως εκπονηθεί μελέτη, ώστε να εξευρεθεί εναλλακτική λύση σύνδεσης της κοινότητας με το νέο αυτοκινητόδρομο Πάφου-Πόλης Χρυσοχούς.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων κατά πόσο μελετάται το ενδεχόμενο εκπόνησης μελέτης για εξεύρεση εναλλακτικής όδευσης η οποία θα συνδέει την κοινότητα Αγίας Μαρινούδας με το νέο αυτοκινητόδρομο Πάφου-Πόλης Χρυσοχούς.»
