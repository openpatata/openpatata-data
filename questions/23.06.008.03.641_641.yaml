_id: 23.06.008.03.641_641
_position_on_page: 641
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03b/23_06_008_03_641.htm
by:
- Περδίκης Γιώργος
date: '2004-07-09'
heading: Ερώτηση με αρ. 23.06.008.03.641, ημερομηνίας 9 Ιουλίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.641
text: |-
  «Με το περί Πολεοδομίας και Χωροταξίας (Εκχώρηση Εξουσιών) Διάταγμα του 2004 ο Υπουργός Εσωτερικών εκχώρησε, ανάμεσα σε άλλα, αριθμό εξουσιών για την εξέταση αιτήσεων για πολεοδομικές άδειες στο διευθυντή του Τμήματος Πολεοδομίας και Οικήσεως. Αριθμός αυτών των εξουσιών, πριν από την έκδοση του διατάγματος, ήταν ευθύνη των επαρχιακών γραφείων του Τμήματος Πολεοδομίας και Οικήσεως. Όταν εκδόθηκε αυτό το διάταγμα, τον Ιανουάριο του 2004, υπήρξε δημόσια αντίδραση και συζήτηση ακόμη και στη Βουλή των Αντιπροσώπων. Διατυπώθηκαν πολλές αμφιβολίες κατά πόσο τα κεντρικά γραφεία της Πολεοδομίας θα μπορούσαν να διεκπεραιώσουν με επάρκεια τον όγκο των αιτήσεων για πολεοδομικές άδειες.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα αποτελέσματα της εφαρμογής του διατάγματος όσον αφορά στην ικανότητα της έγκυρης και έγκαιρης διεκπεραίωσης της εξέτασης των πολεοδομικών αιτήσεων.»
