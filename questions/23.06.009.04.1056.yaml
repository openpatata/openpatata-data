_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1056.htm
by:
- Τορναρίτης Νίκος
date: '2010-04-21'
heading: Ερώτηση με αρ. 23.06.009.04.1056, ημερομηνίας 21ης Απριλίου 2010, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.04.1056
text: |-
  «Αναφέρομαι στο θέμα που ηγέρθη παλαιότερα για τις συνεχείς αλλαγές κανονισμών και ιδιαίτερα για τον αριθμό παιδιών ανά τάξη, καθώς και τα τετραγωνικά ανά παιδί στην τάξη και στην αυλή στα νηπιαγωγεία. Η εισαγωγή των νέων αυτών κανονισμών στα υφιστάμενα ιδιωτικά νηπιαγωγεία δημιουργεί σημαντικά προβλήματα βιωσιμότητάς τους, αφού, όταν πήραν τις σχετικές εγκρίσεις λειτουργίας, ίσχυαν άλλοι κανονισμοί, οι οποίοι καθιστούσαν τα νηπιαγωγεία αυτά βιώσιμα.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο έχει διευθετηθεί, ώστε οι νέοι κανονισμοί να μην ισχύουν για τα υφιστάμενα αδειούχα νηπιαγωγεία.

  Σε αντίθετη περίπτωση τα υφιστάμενα ιδιωτικά νηπιαγωγεία θα οδηγηθούν σε κλείσιμο, αφού αδειοδοτήθηκαν με συγκεκριμένα δεδομένα και οι νέοι κανονισμοί θα τα καταστήσουν ασύμφορα, με αποτέλεσμα ο συγκεκριμένος ιδιωτικός τομέας εκπαίδευσης να αποδεκατιστεί.»
