_id: 23.06.010.03.642_643
_position_on_page: 643
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_642.htm
by:
- mp_id: kafkalias-antreas
date: '2014-05-09'
heading: Ερώτηση με αρ. 23.06.010.03.642, ημερομηνίας 9 Μαΐου 2014, του βουλευτή εκλογικής
  περιφέρειας Λεμεσού κ. Αντρέα Καυκαλιά
identifier: 23.06.010.03.642
text: |-
  «Όπως είναι γνωστό, σκοπός του νόμου “O περί της Ίδρυσης Ταμείου Αλληλεγγύης για την Απασχόληση και την Κοινωνική Συνοχή Νόμος του 2014” είναι η σύσταση ειδικού ταμείου με την επωνυμία “Ταμείο Αλληλεγγύης για την Απασχόληση και την Κοινωνική Συνοχή”, στο οποίο θα κατατίθενται έσοδα από έκτακτη εισφορά αλληλεγγύης, τα οποία θα εισπράττονται κατά τη διάρκεια του έτους 2014, καθώς και από οποιεσδήποτε εξοικονομήσεις και/ή περικοπές δημόσιων δαπανών ήθελε αποφασισθεί είτε από την εκτελεστική εξουσία είτε από τη Βουλή των Αντιπροσώπων για το οικονομικό έτος 2014.

  Τα κονδύλια αυτά θα διατίθενται, σύμφωνα με τις διατάξεις του υπό αναφορά νόμου, μετά από πρόταση του Υπουργού Οικονομικών και έγκριση της Κοινοβουλευτικής Επιτροπής Οικονομικών και Προϋπολογισμού για σκοπούς ενίσχυσης προγραμμάτων στήριξης ανέργων και άλλων ευπαθών κοινωνικών ομάδων.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων σε ποιο στάδιο βρίσκεται η ενίσχυση προγραμμάτων στήριξης ανέργων και άλλων ευπαθών κοινωνικών ομάδων μέσω του Ταμείου Αλληλεγγύης για την Απασχόληση και την Κοινωνική Συνοχή.»
