_id: 23.06.010.04.564_215
_position_on_page: 215
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_564.htm
by:
- mp_id: perdikis-giorgos
date: '2015-05-13'
heading: Ερώτηση με αρ. 23.06.010.04.564, ημερομηνίας 13 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.564
text: |-
  «Στις 9 Δεκεμβρίου 2014 συζητήθηκε στην Κοινοβουλευτική Επιτροπή Παρακολουθήσεως Σχεδίων Αναπτύξεως και Ελέγχου Δημόσιων Δαπανών το θέμα αναφορικά με το διορισμό και την παραίτηση του προέδρου του διοικητικού συμβουλίου των Κυπριακών Αερογραμμών κ. Μάκη Κωνσταντινίδη και την πιθανή σύγκρουση συμφερόντων που υπήρχε κατά την ενάσκηση των καθηκόντων του ως προέδρου του διοικητικού συμβουλίου. Στα πλαίσια της συζήτησης του πιο πάνω θέματος πληροφορηθήκαμε ότι η εταιρεία “Hermes” παρακράτησε συνολικά €27 εκατομ. από τις οφειλές της προς το κράτος για τα έτη από το 2006 μέχρι το 2012 για την απώλεια επιβατών από τη λειτουργία του παράνομου αεροδρομίου της Τύμπου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που λαμβάνει εναντίον της εταιρείας “Hermes” αναφορικά με την μη καταβολή των οφειλών της προς την Κυπριακή Δημοκρατία.»
