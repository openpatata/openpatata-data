answers:
- http://www2.parliament.cy/parliamentgr/008_3e/23_06_009_05_01.243.htm
by:
- Περδίκης Γιώργος
date: '2010-10-05'
heading: Ερώτηση με αρ. 23.06.009.05.01.243, ημερομηνίας 5 Οκτωβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.243
text: |-
  «Εξ όσων αντιλαμβάνομαι, μέχρι πρόσφατα το Υπουργείο Εργασίας και Κοινωνικών Ασφαλίσεων χορηγούσε άδειες εκπομπής αερίων αποβλήτων, με βάση τους περί Ελέγχου της Ρύπανσης της Ατμόσφαιρας Νόμους του 2002 μέχρι 2009, ακόμη και σε περιπτώσεις εγκαταστάσεων για τις οποίες δεν είχε εκδοθεί πολεοδομική άδεια. Μετά από πρόσφατη γνωμάτευση του Γενικού Εισαγγελέα για το θέμα αυτό, το Υπουργείο Εργασίας και Κοινωνικών Ασφαλίσεων αποφάσισε ότι δε θα χορηγούνται πλέον άδειες εκπομπής αερίων αποβλήτων σε νέες εγκαταστάσεις οι οποίες δεν έχουν εξασφαλίσει πολεοδομική άδεια. Όμως, ένας ανυπολόγιστος αριθμός από βιομηχανικές εγκαταστάσεις για τις οποίες έχει ήδη εκδοθεί άδεια εκπομπής αερίων αποβλήτων λειτουργεί χωρίς πολεοδομική άδεια, ενώ δεν έχει διευκρινιστεί αν το Υπουργείο Εργασίας και Κοινωνικών Ασφαλίσεων θα συνεχίσει να παρέχει άδεια εκπομπής στις εγκαταστάσεις αυτές.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει πρόθεση για τροποποίηση της νομοθεσίας, ώστε να καταστεί υποχρεωτική για όλες τις εγκαταστάσεις η πολεοδομική άδεια πριν από την έγκριση της άδειας εκπομπών αερίων αποβλήτων, δίνοντας βεβαίως και λογικό χρόνο προσαρμογής σε όλες τις υφιστάμενες εγκαταστάσεις.»
