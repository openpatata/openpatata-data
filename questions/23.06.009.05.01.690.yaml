answers:
- http://www2.parliament.cy/parliamentgr/008_3e/23_06_009_05_01.690.htm
identifier: 23.06.009.05.01.690
question:
  by:
  - Περδίκης Γιώργος
  date: '2011-03-17'
  text: |-
    «Έχω πληροφορηθεί ότι το Ευρωκοινοβούλιο θα θέσει σε συζήτηση το σχέδιο ψηφίσματος της εισηγήτριας κ. ’ννυς Ποδηματά σχετικά με τις επιλογές που υπάρχουν για την αύξηση των εσόδων από τον τομέα των χρηματοπιστωτικών υπηρεσιών και την αύξηση της φορολογικής επιβάρυνσης των εκπομπών CO2. Τα φορολογικά μέσα αυτού του τύπου θα μπορούσε επίσης να αποθαρρύνουν την κερδοσκοπία και να μειώσουν τη ρύπανση.

    Στο σχέδιο ψηφίσματος προτείνεται η υιοθέτηση ενός φόρου χρηματοπιστωτικών συναλλαγών ο οποίος θα μπορούσε να οδηγήσει σε αύξηση των εσόδων της Ευρωπαϊκής Ένωσης κατά περίπου €200 δις ετησίως και να καταστήσει τις κερδοσκοπικές συναλλαγές λιγότερο ελκυστικές. Στο ίδιο ψήφισμα ζητείται ακόμη να ληφθούν περισσότερα μέτρα για τη μείωση της φοροδιαφυγής και της φορολογικής απάτης και προτείνεται η μεγαλύτερη ενσωμάτωση της αρχής “ο ρυπαίνων πληρώνει” στη φορολογική πολιτική, δίνοντας ιδιαίτερη έμφαση στις εκπομπές CO2.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυπριακή κυβέρνηση εξετάζει το ενδεχόμενο υιοθέτησης ενός φόρου χρηματοπιστωτικών συναλλαγών με βάση τη φορολογική επιβάρυνση των εκπομπών CO2.»
  title: Ερώτηση με αρ. 23.06.009.05.01.690, ημερομηνίας 17 Μαρτίου 2011, του βουλευτή
    εκλογικής περιφέρειας Λευκωσίας κ. Γιώργου Περδίκη
