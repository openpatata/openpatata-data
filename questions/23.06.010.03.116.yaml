answers:
- http://www2.parliament.cy/parliamentgr/008_3g/23_06_010_03_116.htm
by:
- Περδίκης Γιώργος
date: '2013-09-06'
heading: Ερώτηση με αρ. 23.06.010.03.116, ημερομηνίας 6 Σεπτεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.116
text: |-
  «Ο πρόεδρος της Κοινοβουλευτικής Επιτροπής Παρακολουθήσεως Σχεδίων Αναπτύξεως και Ελέγχου Δημόσιων Δαπανών απέστειλε στις 24 Μαΐου 2013 επιστολή στον Υπουργό Οικονομικών με την οποία εκφράζει μεταξύ άλλων την παράκληση της εν λόγω επιτροπής όπως διαβιβάζεται ανά τρίμηνο σχετική έκθεση γεγονότων για την όποια απόφαση ή ενέργεια λαμβάνεται από την Επιτροπή Επαναδιαπραγμάτευσης για όλες τις σχετικές συμβάσεις, με στόχο τη μείωση του κόστους ενοικίασης για τη στέγαση δημόσιων υπηρεσιών, καθώς και τα αποτελέσματα των αποφάσεων/ενεργειών αυτών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ανταποκριθεί θετικά στην παράκληση της Κοινοβουλευτικής Επιτροπής Παρακολουθήσεως Σχεδίων Αναπτύξεως και Ελέγχου Δημόσιων Δαπανών και να αποστέλλει κάθε τρίμηνο τη σχετική έκθεση γεγονότων. Υπενθυμίζω ότι, σύμφωνα με την εν λόγω επιστολή, που στάλθηκε από τον πρόεδρο της Κοινοβουλευτικής Επιτροπής Παρακολουθήσεως Σχεδίων Αναπτύξεως και Ελέγχου Δημόσιων Δαπανών στις 24 Μαΐου 2013, τον Αύγουστο του 2013 χρειαζόταν να σταλεί από το υπουργείο η σχετική έκθεση γεγονότων για σκοπούς συνέχισης άσκησης του δέοντος κοινοβουλευτικού ελέγχου.»
