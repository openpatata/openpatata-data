_position_on_page: 8
_sources:
- http://www2.parliament.cy/parliamentgr/008_02/chronological/008_02_ZES.htm
answers:
- http://www2.parliament.cy/parliamentgr/008_03/23_06_007_05_01_008.htm
by:
- Χρυσοστόμου Άριστος
date: '2001-06-21'
heading: Ερώτηση με αρ. 23.06.007.05.01.008 που υποβλήθηκε από το βουλευτή εκλογικής
  περιφέρειας Λεμεσού κ. Άριστο Χρυσοστόμου την 21η Ιουνίου 2001
identifier: 23.06.007.05.01.008
text: |-
  «Όλα τα προϊόντα αίματος που παίρνουν οι λευκοπενικοί ή ανοσοευάλωτοι ασθενείς πρέπει να ακτινοβολούνται. Σε ενάντια περίπτωση δυνατό ο ασθενής να πάθει τη λεγόμενη επιπλοκή της αντίδρασης του αίματος έναντι του ξενιστή, που είναι θανατηφόρος.

  Η τακτική που ακολουθείται τώρα είναι τα προϊόντα αίματος να αποστέλλονται από τη Λεμεσό στο ακτινοθεραπευτικό τμήμα του Γενικού Νοσοκομείου Λευκωσίας με ταξί και συνήθως εκτίθενται σε ψηλές θερμοκρασίες κατά τη μεταφορά τους, με κίνδυνο να αναπτυχθούν μικρόβια ή να υπάρξει αλλοίωση.

  Για να μην εκτίθενται σε κίνδυνο ζωές πασχόντων, είχε αποφασιστεί να εξοπλιστεί η τράπεζα αίματος στη Λεμεσό με συσκευή ακτινοβολίας αίματος. Επειδή έχει ήδη παρέλθει ένας χρόνος από τότε, παρακαλείται το αρμόδιο υπουργείο να πληροφορήσει τη Βουλή πότε θα εξοπλιστεί η τράπεζα αίματος στη Λεμεσό με συσκευή ακτινοβολίας αίματος.»
