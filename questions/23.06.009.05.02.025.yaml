answers: []
by:
- Περδίκης Γιώργος
date: '2011-06-16'
heading: Ερώτηση με αρ. 23.06.009.05.02.025, ημερομηνίας 16 Ιουνίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.025
text: |-
  «Έχω πληροφορηθεί ότι, μετά τη διάσταση απόψεων που υπήρξε μεταξύ του Υπουργείου Οικονομικών και της Γραμματείας της Κυπριακής Προεδρίας της Ευρωπαϊκής Ένωσης αναφορικά με το ύψος του τελικού προϋπολογισμού για τη διοργάνωση της προεδρίας το δεύτερο εξάμηνο του 2012, το Υπουργικό Συμβούλιο αποφάσισε όπως δοθεί τελικά στη Γραμματεία της Κυπριακής Προεδρίας ποσό ύψους €61 εκατομ. Σημειωτέον ότι η Γραμματεία της Κυπριακής Προεδρίας ζητούσε από το Υπουργείο Οικονομικών όπως εγκρίνει προϋπολογισμό ύψους €68,4 εκατομ.

  Παρακαλώ τον αρμόδιο υπουργό όπως πληροφορήσει τη Βουλή των Αντιπροσώπων ποια από τα προγραμματιζόμενα έξοδα προτίθεται να μειώσει η Γραμματεία της Κυπριακής Προεδρίας της Ευρωπαϊκής Ένωσης, για να καταφέρει να αντεπεξέλθει με το μειωμένο προϋπολογισμό.»
