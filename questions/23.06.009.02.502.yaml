answers:
- http://www2.parliament.cy/parliamentgr/008_03c/23_06_009_02_502.htm
by:
- Περδίκης Γιώργος
date: '2008-05-30'
heading: Ερώτηση με αρ. 23.06.009.02.502, ημερομηνίας 30 Μαΐου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.02.502
text: |-
  «Έχω πληροφορηθεί ότι το Υπουργικό Συμβούλιο αποφάσισε τη μετακίνηση του Τμήματος Αρχαιοτήτων στο Υπουργείο Παιδείας και Πολιτισμού. Φαίνεται ότι η απόφαση δημιούργησε ποικίλες αντιδράσεις, ιδιαίτερα από τους εργαζομένους στο Τμήμα Αρχαιοτήτων, αλλά και από ανθρώπους του πολιτισμού.

  Τίθεται κατά την άποψή μου επιτακτικά το θέμα του διαχωρισμού του Υπουργείου Παιδείας και Πολιτισμού σε γενική διεύθυνση παιδείας και σε γενική διεύθυνση πολιτισμού.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σε ποιο στάδιο βρίσκεται η υλοποίηση της απόφασης για μετακίνηση του Τμήματος Αρχαιοτήτων στο Υπουργείο Παιδείας και Πολιτισμού και αν σχεδιάζεται και πότε η αναδιάρθρωση του υπουργείου σε διευθύνσεις παιδείας και πολιτισμού.»
