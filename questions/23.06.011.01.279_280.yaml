_id: 23.06.011.01.279_280
_position_on_page: 280
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_279.htm
by:
- mp_id: perdikis-giorgos
date: '2016-11-03'
heading: Ερώτηση με αρ. 23.06.011.01.279, ημερομηνίας 3 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.279
text: |-
  «Έχω πληροφορηθεί ότι το Β΄ Δημοτικό Ύψωνα, με βάση τους σχεδιασμούς του Υπουργείου Παιδείας και Πολιτισμού, έχει εγκριθεί για αντισεισμική αναβάθμιση, επέκταση του σχολείου και δημιουργία αίθουσας πολλαπλής χρήσης. Η εν λόγω έγκριση χρονολογείται από το 2011. Από τότε λαμβάνονται διαβεβαιώσεις ότι το εν λόγω έργο θα συμπεριληφθεί στον ετήσιο προϋπολογισμό του υπουργείου, αλλά κάτι τέτοιο δεν έχει γίνει μέχρι στιγμής. Φέτος και πιο συγκεκριμένα τον περασμένο Απρίλιο δόθηκαν νέες διαβεβαιώσεις ότι οι εργασίες θα ξεκινούσαν το Σεπτέμβριο του 2016 και μάλιστα ότι είχε ήδη ξεκινήσει η λήψη σχετικών προσφορών. Οι διαβεβαιώσεις αυτές, σύμφωνα με τον πρόεδρο του συνδέσμου γονέων, προήλθαν από τον πρόεδρο της Σχολικής Εφορίας Ύψωνα, ο οποίος είχε ενημερωθεί από το υπουργείο. Σήμερα, τέλη Οκτωβρίου 2016, δεν έχει ακόμα αναληφθεί καμία σχετική ενέργεια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε θα προχωρήσει η αντισεισμική αναβάθμιση, επέκταση και δημιουργία αίθουσας πολλαπλής χρήσης του Β΄ Δημοτικού Σχολείου Ύψωνα.»
