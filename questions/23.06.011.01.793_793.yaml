_id: 23.06.011.01.793_793
_position_on_page: 793
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-04-25'
heading: Ερώτηση με αρ. 23.06.011.01.793, ημερομηνίας 25 Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.793
text: |-
  «Έχω πληροφορηθεί ότι στις αποθήκες του Γενικού Νοσοκομείου Λευκωσίας βρίσκεται ακινητοποιημένο τον τελευταίο χρόνο το ηλεκτρικό όχημα το οποίο μπορεί να μεταφέρει τους ασθενείς με κινητικά προβλήματα από τη στάση του λεωφορείου ή την πύλη μέχρι και την είσοδο του νοσοκομείου, με αποτέλεσμα πολλοί συνταξιούχοι και ασθενείς με κινητικά προβλήματα να υφίστανται μεγάλη ταλαιπωρία. Σύμφωνα επίσης με πληροφορίες, το όχημα βρίσκεται υπό επιδιόρθωση, ενώ πρόσφατα παραλήφθηκαν τα ανταλλακτικά από το εξωτερικό, αφού το μοντέλο δεν εισάγεται στην Κύπρο και υπάρχει πρόβλημα στην εισαγωγή των ανταλλακτικών του.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο έγινε δεκτή η αγορά του υπό αναφορά οχήματος, αφού υπήρχε εξαρχής δυσκολία στην εισαγωγή των ανταλλακτικών του, και για ποιο λόγο δε βρέθηκε εναλλακτική λύση για τη μεταφορά των ασθενών με κινητικά προβλήματα, όσο καιρό είναι ακινητοποιημένο το όχημα.»
