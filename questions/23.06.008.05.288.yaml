answers:
- http://www2.parliament.cy/parliamentgr/008_03b/23_06_008_05_288.htm
by:
- Περδίκης Γιώργος
date: '2006-04-04'
heading: Ερώτηση με αρ. 23.06.008.05.288, ημερομηνίας 4 Απριλίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.288
text: |-
  «Έχω πληροφορηθεί ότι ο Υπουργός Υγείας ανέφερε στην Κοινοβουλευτική Επιτροπή Υγείας ότι, με βάση τα στατιστικά στοιχεία του υπουργείου του, τα νέα κρούσματα καρκίνου ανέρχονται στα 1 500 το χρόνο. Εκπρόσωπος του Ογκολογικού Κέντρου της Τράπεζας Κύπρου σε πρόσφατη δημοσιογραφική διάσκεψη ανέφερε ότι ανέρχονται σε 2 500 το χρόνο. Ο σύνδεσμος ΕΛΑΖΩ ισχυρίζεται ότι τα νέα κρούσματα ανέρχονται μεταξύ 2 500 και 3 000 το χρόνο, συμπεριλαμβανομένων και των Τουρκοκυπρίων που καταφεύγουν στις κρατικές υπηρεσίες. Ο ευρωβουλευτής δρ Αδάμος Αδάμου σε δηλώσεις του στα ΜΜΕ ανέφερε ότι κάθε χρόνο έχουμε νέα κρούσματα καρκίνου γύρω στο 3%, ενώ τώρα αυξήθηκε στο 4%, σύμφωνα με το ευρωβαρόμετρο.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων ποιοι είναι οι πραγματικοί αριθμοί των νέων κρουσμάτων καρκίνου κάθε χρόνο στην Κύπρο με βάση τα στατιστικά δεδομένα και τα στοιχεία του αρχείου για τον καρκίνο.»
