_id: 23.06.011.01.584_585
_position_on_page: 585
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-02-28'
heading: Ερώτηση με αρ. 23.06.011.01.584, ημερομηνίας 28 Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.584
text: |-
  «Σε απάντηση του Υπουργού Γεωργίας, Αγροτικής Ανάπτυξης και Περιβάλλοντος, του κ. Νίκου Κουγιάλη, ημερομηνίας 22 Δεκεμβρίου 2016, σε ερώτησή μου, ημερομηνίας 28 Ιουλίου 2016, με αρ. 23.06.011.01.040, αναφορικά με την αίτηση χορήγησης πολεοδομικής άδειας σε κτηνοτροφική μονάδα η οποία λειτουργεί παράνομα στην περιοχή της κοιλάδας του ποταμού στο Πλατύ πληροφορήθηκα τα ακόλουθα:

  Παρ’ όλο που η αίτηση για έκδοση πολεοδομικής άδειας για ανέγερση κτηνοτροφικής μονάδας στον ποταμό στο Πλατύ σε τοποθεσία εντός περιοχής προστασίας της φύσης έχει απορριφθεί από το Τμήμα Πολεοδομίας και Οικήσεως, οι ενδιαφερόμενοι κατέθεσαν εκ νέου αίτηση στο Τμήμα Πολεοδομίας και Οικήσεως για χορήγηση πολεοδομικής άδειας κατά παρέκκλιση των προνοιών δημόσιας πολιτικής. Η πολεοδομική αρχή ζήτησε ξανά τις απόψεις των αρμόδιων τμημάτων, τα οποία ωστόσο δε διαφοροποιήθηκαν, και αυτή τη στιγμή το θέμα βρίσκεται ενώπιον του Συμβουλίου Μελέτης Παρεκκλίσεων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιες είναι οι εξελίξεις όσον αφορά την υπό αναφορά υπόθεση.»
