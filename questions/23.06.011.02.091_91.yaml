_id: 23.06.011.02.091_91
_position_on_page: 91
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-29'
heading: Ερώτηση με αρ. 23.06.011.02.091, ημερομηνίας 29 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.091
text: |-
  «Πρόσφατα είδαν το φως της δημοσιότητας καταγγελίες που αφορούν λειτουργούς της Πολιτικής Άμυνας. Ειδικότερα, ο τέως αναπληρωτής διοικητής της δύναμης κ. Λουκάς Χατζημιχαήλ προχώρησε σε καταγγελία εναντίον λειτουργών για διάφορες ύποπτες και ενδεχομένως παράνομες δραστηριότητες. Στις καταγγελίες του κ. Χατζημιχαήλ έρχονται να προστεθούν και οι καταγγελίες διακόσιων είκοσι εθελοντών που υπηρετούν στη δύναμη (“Ομάδα Εθελοντών Πολιτικής Άμυνας”), οι οποίοι κάνουν λόγο για κατάχρηση εξουσίας από υψηλόβαθμα στελέχη της υπηρεσίας. Αναφέρονται μεταξύ άλλων σε ολιγωρία στην εκτέλεση καθηκόντων από υφιστάμενους λειτουργούς της δύναμης και σε κακοδιαχείριση του δημόσιου χρήματος σε σχέση με ενοίκια, εικονικές υπερωρίες, ταξίδια στο εξωτερικό κτλ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εξετάσει τις υπό αναφορά καταγγελίες και ποια η θέση του.»
