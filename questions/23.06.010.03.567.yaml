answer: http://www2.parliament.cy/parliamentgr/008_3g/23_06_010_03_567.htm
identifier: 23.06.010.03.567
question:
  by:
  - Λουκαΐδης Γιώργος
  date: '2014-03-26'
  text: |
    «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα ζητήματα, που αφορούν τα δημόσια και τα κοινοτικά νηπιαγωγεία:

    1. Εφαρμόζεται ενιαία το νέο αναλυτικό πρόγραμμα σε όλα τα δημόσια και τα κοινοτικά νηπιαγωγεία;

    2. Γιατί στα κοινοτικά νηπιαγωγεία δε χορηγείται δωρεάν πρόγευμα σε άπορα παιδιά, όπως συμβαίνει στα δημόσια νηπιαγωγεία; Υπάρχει πρόθεση για επέκταση του θεσμού κατά τη νέα σχολική χρονιά, ώστε να καλύψει τα κοινοτικά νηπιαγωγεία, για να εξαλειφθεί αυτή η δυσμενής διάκριση σε βάρος των άπορων παιδιών που φοιτούν σε κοινοτικά νηπιαγωγεία και τα οποία συν τοις άλλοις υποχρεώνονται να καταβάλλουν αυξημένα τέλη;

    3. Γιατί σε αντίθεση με όλες τις άλλες ομοσπονδίες συνδέσμων γονέων (δημοτικής και μέσης εκπαίδευσης) οι ομοσπονδίες συνδέσμων γονέων προδημοτικής δε λαμβάνουν κρατική επιχορήγηση; Προτίθεται η κυβέρνηση στον κρατικό προϋπολογισμό για το 2015 να συμπεριλάβει κονδύλι και για αυτές τις ομοσπονδίες, ώστε να αρθεί η αδικία σε βάρος τους;»
  title: Ερώτηση με αρ. 23.06.010.03.567, ημερομηνίας 26 Μαρτίου 2014, του βουλευτή εκλογικής περιφέρειας Λευκωσίας κ. Γιώργου Λουκαΐδη
