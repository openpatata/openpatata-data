_id: 23.06.011.01.976_974
_position_on_page: 974
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-20'
heading: Ερώτηση με αρ. 23.06.011.01.976, ημερομηνίας 20 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.976
text: |-
  «Από την απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη, ημερομηνίας 13 Απριλίου 2017, στην κοινοβουλευτική μου ερώτηση με αρ. 23.06.011.01.243, αναφορικά με την υδροδότηση χοιροτροφικών μονάδων στην περιοχή Μενίκου, πληροφορήθηκα ότι το Τμήμα Αναπτύξεως Υδάτων διεξάγει προκαταρκτική μελέτη για την υδροδότηση των χοιροτροφικών μονάδων που βρίσκονται στην περιοχή Μενίκου-Κάτω Μονής, καθώς και των αρδευτικών τμημάτων των κοινοτήτων Μενίκου και Ακακίου από το Φράγμα Κλήρου. Με την ολοκλήρωση της μελέτης αναμένετο να αξιολογηθούν τα πορίσματα και να ληφθούν οι δέουσες αποφάσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η προκαταρκτική μελέτη για την υδροδότηση των υπό αναφορά χοιροτροφικών μονάδων, πότε αναμένεται να ολοκληρωθεί και, εάν έχει ολοκληρωθεί, ποια είναι τα αποτελέσματα.»
