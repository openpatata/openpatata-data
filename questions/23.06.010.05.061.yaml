answers: []
identifier: 23.06.010.05.061
question:
  by:
  - Περδίκης Γιώργος
  date: '2015-08-18'
  text: |-
    «Πληροφορούμαι ότι οι ξενοδοχειακές μονάδες στον Κάτω Πύργο Τηλλυρίας αντιμετώπισαν φέτος σοβαρό πρόβλημα με τη διαχείριση των υγρών αποβλήτων τους. Η καθημερινή άντληση με βοθροκαθαριστικό προκαλούσε οχληρία, θόρυβο και κακοσμία, που ενοχλούσαν τους επισκέπτες. Επίσης, οι ιδιοκτήτες των ξενοδοχείων είχαν να αναλάβουν υψηλό κόστος, αφού το βοθροκαθαριστικό έπρεπε να ταξιδεύει μέχρι την Πόλη Χρυσοχούς, για να παραδώσει τα λύματα σε σταθμό διαχείρισης υγρών αποβλήτων. Το πρόβλημα προέκυψε από την καθυστέρηση στην υλοποίηση της προγραμματισμένης κατασκευής συστήματος κεντρικού αποχετευτικού στον Κάτω Πύργο λόγω της επελθούσης στο μεταξύ οικονομικής κρίσης.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν παρακολουθείται η κατάσταση, ώστε να γίνεται ορθολογιστική διαχείριση των υγρών αποβλήτων από τις ξενοδοχειακές μονάδες στον Κάτω Πύργο, και αν υπάρχει η δυνατότητα οι επηρεαζόμενοι να τύχουν οικονομικής στήριξης, για να ελαφρυνθεί το βάρος του υψηλού κόστους αποκομιδής των οικιακών λυμάτων.»
  title: Ερώτηση με αρ. 23.06.010.05.061, ημερομηνίας 18 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
