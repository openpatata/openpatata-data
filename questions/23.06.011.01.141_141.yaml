_id: 23.06.011.01.141_141
_position_on_page: 141
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-09-13'
heading: Ερώτηση με αρ. 23.06.011.01.141, ημερομηνίας 13 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.141
text: |-
  «Έχω λάβει καταγγελία ότι την Κυριακή, 4 Σεπτεμβρίου 2016, κατά τη διάρκεια ισχυρών βροχοπτώσεων που διήρκησαν πέραν των δύο ωρών στην περιοχή της πλατείας Τροόδους, ιδιοκτήτης αλόγων που διατηρεί επιχείρηση που προσφέρει υπηρεσίες τουριστικής ιππασίας άφησε τα ζώα να δέχονται τη βροχή απροστάτευτα. Δεκάδες επισκέπτες της πλατείας Τροόδους διαμαρτυρήθηκαν για τη συμπεριφορά του ιδιοκτήτη των αλόγων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι Κτηνιατρικές Υπηρεσίες ελέγχουν τις συνθήκες διαβίωσης των αλόγων που χρησιμοποιούνται για ιππασία στην πλατεία Τροόδους και αν στα πλαίσια αυτά έχει υποδειχθεί στον ιδιοκτήτη των αλόγων ότι δεν επιτρέπεται να αφήνονται τα ζώα επί μακρόν υπό καταρρακτώδη βροχή. Επίσης, θα ήθελα να ξέρω αν γίνονται έλεγχοι για τις συνθήκες κάτω από τις οποίες τα ζώα αυτά χρησιμοποιούνται για ιππασία, αφού έχω δεχθεί καταγγελίες ότι ορισμένα από αυτά κατά τους καλοκαιρινούς μήνες κινούνται μεταφέροντας επισκέπτες ασταμάτητα επί δωδεκαώρου.»
