_id: 23.06.011.01.238_240
_position_on_page: 240
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-10-12'
heading: Ερώτηση με αρ. 23.06.011.01.238, ημερομηνίας 12 Οκτωβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.238
text: |-
  «Από παλαιότερη απάντηση, ημερομηνίας 6 Οκτωβρίου 2015, του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη σε ερώτηση του βουλευτή κ. Γιώργου Περδίκη με αρ. 23.06.010.04.258 αναφορικά με τη διαχείριση οικιακών φαρμάκων, πληροφορήθηκα ότι το Τμήμα Περιβάλλοντος, σε συνεργασία με τις Φαρμακευτικές Υπηρεσίες Κύπρου, έχει ετοιμάσει σχετικό προσχέδιο κανονισμών. Σύμφωνα με την απάντηση του υπουργού, το προσχέδιο συζητήθηκε στις 12 Ιουνίου 2015 σε συνάντηση με όλους τους εμπλεκόμενους φορείς. Εντός του Οκτωβρίου του 2015 προγραμματιζόταν συνάντηση με τις Φαρμακευτικές Υπηρεσίες για συζήτηση συγκεκριμένων προνοιών του προσχεδίου, καθώς και των παραγωγών για τον τρόπο πρακτικής εφαρμογής των κανονισμών.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων πότε αναμένεται να κατατεθούν στη Βουλή οι πιο πάνω κανονισμοί.»
