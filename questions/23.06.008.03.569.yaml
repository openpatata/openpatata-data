answers: []
by:
- Περδίκης Γιώργος
date: '2004-05-10'
heading: Ερώτηση με αρ. 23.06.008.03.569, ημερομηνίας 10 Μαΐου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.569
text: |-
  «Έχω πληροφορηθεί ότι η Βρετανία έχει προτείνει τον υγροβιότοπο Ακρωτηρίου για συμπερίληψη στον κατάλογο των διεθνώς αναγνωρισμένων και προστατευόμενων υγροβιότοπων. Η συμπερίληψη του υγροβιότοπου Ακρωτηρίου στη Συνθήκη Ραμσάρ αποτελεί πάγιο αίτημα του περιβαλλοντικού κινήματος της Κύπρου. Όμως οι Βρετανοί έντεχνα έχουν εξαιρέσει από την προστατευόμενη περιοχή το χώρο όπου έχουν εγκατεστημένες κεραίες, μεταξύ των οποίων και οι γνωστές “Pluto 1” και “Pluto 2”, καθώς και κάποιες άλλες περιοχές, τις οποίες εποφθαλμιούν για άγνωστες σκοπιμότητες.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν η Κυπριακή Δημοκρατία έχει εγείρει ένσταση στη συμπερίληψη του υγροβιότοπου Ακρωτηρίου στον κατάλογο των προστατευόμενων υγροβιότοπων, λόγω της άρνησης των Βρετανών να συμπεριλάβουν και τις περιοχές των κεραιών στην προστατευόμενη περιοχή.»
