_position_on_page: 339
_sources:
- http://www2.parliament.cy/parliamentgr/008_02/chronological/008_02_IA_1.htm
answers:
- http://www2.parliament.cy/parliamentgr/008-3f/23_06_010_01.339.htm
by:
- Περδίκης Γιώργος
date: '2011-12-16'
heading: Ερώτηση με αρ. 23.06.010.01.339, ημερομηνίας 16 Δεκεμβρίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.339
text: |-
  «Έχω πληροφορηθεί ότι συνεχίζεται η λειτουργία του παράνομου σκυβαλότοπου δυτικά της κοινότητας Ακακίου. Στον πρόχειρο σκυβαλότοπο δεν απορρίπτονται μόνο φυτικά/οργανικά απόβλητα, αλλά ο χώρος λειτουργεί παράνομα ως σκυβαλότοπος στον οποίο εξυπηρετούνται ιδιώτες και εταιρείες από όλη την περιοχή. Παράλληλα, η φωτιά στο συγκεκριμένο χώρο είναι συνεχής, ενώ ο χώρος είναι πηγή μόλυνσης εξαιτίας του μεγάλου αριθμού τρωκτικών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να περιφράξει το χώρο και να τοποθετήσει ελεγχόμενη είσοδο, με σκοπό να επιτυγχάνεται η απόρριψη μόνο μεγάλων αποβλήτων (“πράσινο σημείο”). Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν οργανώνονται εκστρατείες ενημέρωσης των κατοίκων της περιοχής για τις επιπτώσεις τόσο στο περιβάλλον όσο και στην υγεία από την ανεξέλεγκτη απόρριψη και καύση των σκυβάλων.»
