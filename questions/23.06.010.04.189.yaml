answer: http://www2.parliament.cy/parliamentgr/008_3g/23_06_010_04_189.htm
identifier: 23.06.010.04.189
question:
  by:
  - Κώστα Κώστας
  date: '2014-10-15'
  text: |
    «Πληροφορήθηκα από μέσα μαζικής ενημέρωσης ότι κατά την εκδήλωση μνήμης και τιμής που οργάνωσε ο Παγκύπριος Σύνδεσμος Εφέδρων Καταδρομέων στο στρατόπεδο της 33ης Μοίρας Καταδρομών στο Σταυροβούνι, στις 28 Σεπτεμβρίου 2014, για τους εφέδρους που πολέμησαν τον Ιούλιο και τον Αύγουστο του 1974 παρέστη ο Υπουργός Άμυνας κ. Χριστόφορος Φωκαΐδης, εκπροσωπώντας την κυβέρνηση. Στην εκδήλωση τιμήθηκαν με ανώτατη διάκριση του Συνδέσμου Εφέδρων Καταδρομέων αξιωματικοί και οπλίτες καταδρομείς που υπηρετούσαν εκείνη την περίοδο στην Εθνική Φρουρά.

    Παρακαλείται ο αρμόδιος υπουργός να ενημερώσει τη Βουλή των Αντιπροσώπων:

    1. αν γνώριζε εκ των προτέρων σε ποια πρόσωπα θα αποδίδοντο τιμές,

    2. αν γνώριζε τα κριτήρια με τα οποία είχαν επιλεγεί τα πρόσωπα που έχουν τιμηθεί,

    3. αν γνώριζε ότι ο τιμηθείς Βασίλειος Ροκάς, σύμφωνα με μαρτυρίες, έλαβε μέρος στο προδοτικό πραξικόπημα της 15ης Ιουλίου 1974, το οποίο άνοιξε την κερκόπορτα στον Τούρκο εισβολέα,

    4. για τους λόγους της παρουσίας του Υπουργού Άμυνας της Κυπριακής Δημοκρατίας στη συγκεκριμένη εκδήλωση σε αντίθεση με όλους τους προκατόχους του.»
  title: Ερώτηση με αρ. 23.06.010.04.189, ημερομηνίας 15 Οκτωβρίου 2014, του βουλευτή εκλογικής περιφέρειας Λεμεσού κ. Κώστα Κώστα
