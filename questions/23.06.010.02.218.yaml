answers:
- http://www2.parliament.cy/parliamentgr/008-3f/23_06_010_02.218.htm
by:
- Περδίκης Γιώργος
date: '2012-10-23'
heading: Ερώτηση με αρ. 23.06.010.02.218, ημερομηνίας 23 Οκτωβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.218
text: |-
  «Έχω πληροφορηθεί ότι οι αρχές ασφάλειας της Κυπριακής Δημοκρατίας αντιμετωπίζουν δυσκολίες να εντοπίσουν Κυπρίους, υπηκόους τρίτων χωρών, κοινοτικούς ή άτομα υπό το καθεστώς διεθνούς προστασίας που είναι λήπτες δημόσιων βοηθημάτων, όταν αναζητούνται από τις αστυνομικές αρχές ως ύποπτοι παράνομων δραστηριοτήτων, γιατί άλλες αρμόδιες αρχές (π.χ. Γραφείο Ευημερίας, Υπηρεσίες Κοινωνικών Ασφαλίσεων κ.λπ.) αρνούνται να παραχωρήσουν στοιχεία διευθύνσεων, επικαλούμενοι τον περί Προστασίας Προσωπικών Δεδομένων Νόμο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει διασύνδεση αρχείων ή αν προωθείται η δημιουργία της, ώστε να διευκολύνεται ο εντοπισμός των πιο πάνω ληπτών δημόσιων βοηθημάτων, όταν είναι ύποπτοι για ποινικά εγκλήματα, μέσω των αρχείων των Υπηρεσιών Κοινωνικής Ευημερίας, καθώς και άλλων αρχείων.»
