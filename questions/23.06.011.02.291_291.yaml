_id: 23.06.011.02.291_291
_position_on_page: 291
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-11-24'
heading: Ερώτηση με αρ. 23.06.011.02.291, ημερομηνίας 24 Νοεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.291
text: |-
  «Έχω πληροφορηθεί ότι οι κάτοικοι και η κοινοτική αρχή Παχυάμμου ταλαιπωρούνται από την ανεξέλεγκτη βόσκηση από κοπάδια αιγών. Το πρόβλημα χρονολογείται και έχει να κάνει με την καταστροφή της φυσικής βλάστησης, αλλά και των λιγοστών δέντρων και φυτειών της περιοχής. Επιπλέον, τα ζώα εισέρχονται σε περίβολους κατοικιών, μέσα στις ίδιες τις κατοικίες και ακόμα την εκκλησία, όπου προκαλούν καταστροφές. Οι κάτοικοι ζητούν από τις αρμόδιες αρχές να περιορίσουν τον αριθμό των αδειοδοτημένων ζώων και να εφαρμόσουν αυστηρούς ελέγχους στους κτηνοτρόφους, ώστε να μη φτάνουν μέσα στην κατοικημένη περιοχή και στις καλλιέργειες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που πρόκειται να λάβει, ώστε να σταματήσει η ανεξέλεγκτη βόσκηση των αιγών στην περιοχή Παχυάμμου.»
