_id: 23.06.009.05.01.296_296
_position_on_page: 296
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.296.htm
by:
- Μητσόπουλος Τάσος
date: '2010-10-25'
heading: Ερώτηση με αρ. 23.06.009.05.01.296, ημερομηνίας 25 Οκτωβρίου 2010, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.05.01.296
text: |-
  «Στη συμβολή των λεωφόρων Ομήρου και Βύρωνος, σε ένα από τα κεντρικά και επίκαιρα σημεία της πρωτεύουσας, δίπλα στο κτίριο του Κυπριακού Μουσείου Λευκωσίας και στη Βουλή των Αντιπροσώπων, καθώς και στον περίβολο του παλαιού Γενικού Νοσοκομείου Λευκωσίας βρίσκονται δύο εξαιρετικά δείγματα αποικιακής αρχιτεκτονικής. Τα κτίρια, όπως παρουσίασε και με σχετικό ρεπορτάζ του ο δημοσιογράφος Αριστείδης Βικέτος στην εφημερίδα “Ο Φιλελεύθερος”, βρίσκονται σήμερα υπό κατάρρευση. Η οπτική εικόνα των κτιρίων αυτών είναι απογοητευτική και προκαλεί χείριστη εντύπωση σε ντόπιους και ξένους περαστικούς.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  1. Υπάρχει πρόθεση άμεσης παρέμβασης, για να αποτραπεί η κατάρρευση των εν λόγω κτιρίων;

  2. Υπάρχει σχέδιο και χρονοδιάγραμμα για την αποκατάσταση των κτιρίων και για μελλοντική τους χρήση;

  3. Ποιο είναι το ιδιοκτησιακό καθεστώς των κτιρίων;»
