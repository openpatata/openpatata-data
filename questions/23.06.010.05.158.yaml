answers: []
by:
- Περδίκης Γιώργος
date: '2015-09-28'
heading: Ερώτηση με αρ. 23.06.010.05.158, ημερομηνίας 28 Σεπτεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.158
text: |-
  «Έχω πληροφορηθεί ότι από το 2004 μέχρι και το 2013 έχουν επωφεληθεί 45 000 νοικοκυριά και επιχειρήσεις από τα κονδύλια που δόθηκαν από το Ταμείο Ανανεώσιμων Πηγών Ενέργειας και Εξοικονόμησης Ενέργειας. Σύμφωνα με τις πληροφορίες μου, το συνολικό ποσό που χορηγήθηκε ανέρχεται στα €135 εκατομ.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τον αριθμό των φυσικών προσώπων και για τον αριθμό των επιχειρήσεων που επωφελήθηκαν από τα κονδύλια που δόθηκαν από το Ταμείο Ανανεώσιμων Πηγών Ενέργειας και Εξοικονόμησης Ενέργειας, καθώς και για το ύψος των ποσών που χορηγήθηκαν στα φυσικά πρόσωπα και στις επιχειρήσεις ξεχωριστά. Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα έργα που υλοποιήθηκαν από τα φυσικά πρόσωπα και τις επιχειρήσεις σε σχέση με τα €135 εκατομ. που χορηγήθηκαν από το Ταμείο Ανανεώσιμων Πηγών Ενέργειας και Εξοικονόμησης Ενέργειας.»
