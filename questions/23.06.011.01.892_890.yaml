_id: 23.06.011.01.892_890
_position_on_page: 890
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-05-29'
heading: Ερώτηση με αρ. 23.06.011.01.892, ημερομηνίας 29 Μαΐου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.892
text: |-
  «Σε ανακοίνωση της μη κυβερνητικής οργάνωσης (ΜΚΟ) ΚΙΣΑ αναφέρονται τα εξής:

  “H Επιτροπή για την Εξάλειψη των Φυλετικών Διακρίσεων (CERD) αναγνωρίζει μεν ότι η Κυπριακή Δημοκρατία έχει κάνει θετικά βήματα τόσο σε νομοθετικό όσο και επίπεδο πολιτικής, την ίδια στιγμή όμως παρατηρεί ότι ζητήματα όπως η καταπολέμηση της ρητορικής και των εγκλημάτων μίσους, οι συνθήκες διαβίωσης των αιτούντων άσυλο, η μεταχείριση των οικιακών εργαζομένων, η ανάγκη συνεργασίας με τις ΜΚΟ, η προστασία των ακτιβιστών ανθρωπίνων δικαιωμάτων και άλλα παραμένουν ιδιαίτερα προβληματικά. Η επιτροπή προχώρησε πρόσφατα στη δημοσιοποίηση των συμπερασματικών παρατηρήσεών της σχετικά με την εφαρμογή της σύμβασης από την Κύπρο, μετά από αξιολόγηση που διενήργησε για την εφαρμογή της Σύμβασης για την Εξάλειψη όλων των Μορφών Φυλετικών Διακρίσεων από την Κυπριακή Δημοκρατία (ΚΔ) στη βάση των δεδομένων που η επιτροπή είχε ενώπιόν της.

  Στις παρατηρήσεις της επιτροπής αναφέρεται ότι οι οικιακές εργαζόμενες εξακολουθούν να είναι ευάλωτες στην εκμετάλλευση και την κακομεταχείριση. Για βελτίωση της κατάστασης στο συγκεκριμένο τομέα προτείνεται μεταξύ άλλων η άρση των περιορισμών όσον αφορά τον αριθμό των εργοδοτών που μπορούν να αλλάξουν, η πρόσβαση των μεταναστριών οικιακών εργαζομένων στην απόκτηση καθεστώτος μακρόχρονης διαμονής και η συμπερίληψή τους στο εθνικό σχέδιο δράσης για την ένταξη των μεταναστών/τριών. Επίσης, η επιτροπή καλεί την ΚΔ να προχωρήσει στην κύρωση της Σύμβασης της ΔΟΕ σχετικά με την Αξιοπρεπή Εργασία των Οικιακών Εργαζομένων ως μέτρου για την εξάλειψή των διακρίσεων εναντίον της συγκεκριμένης ομάδας του πληθυσμού.”

  Στη βάση των πιο πάνω, παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν θα προχωρήσει στην άμεση έναρξη διαλόγου με όλους τους εμπλεκόμενους φορείς, συμπεριλαμβανομένων και των ΜΚΟ, ώστε να αντιμετωπιστούν επαρκώς τα προβλήματα που αναφέρονται στις συμπερασματικές παρατηρήσεις της CERD και να διασφαλιστεί η ικανοποιητική και άμεση υλοποίηση των συστάσεων της επιτροπής σχετικά με τα φαινόμενα εκμετάλλευσης και κακομεταχείρισης αριθμού οικιακών εργαζομένων.»
