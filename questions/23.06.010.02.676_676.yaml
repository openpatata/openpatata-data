_id: 23.06.010.02.676_676
_position_on_page: 676
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.676.htm
by:
- Περδίκης Γιώργος
date: '2013-06-13'
heading: Ερώτηση με αρ. 23.06.010.02.676, ημερομηνίας 13 Ιουνίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.676
text: |-
  «Σε πρόσφατη συνεδρία της Κοινοβουλευτικής Επιτροπής Περιβάλλοντος, ημερομηνίας 7 Ιουνίου 2013, πληροφορηθήκαμε από το Γενικό Χημείο του Κράτους ότι βρέθηκε σε συμπληρώματα διατροφής αμερικανικής προέλευσης μεγάλο ποσοστό γενετικά τροποποιημένων οργανισμών. Τα συγκεκριμένα συμπληρώματα διατροφής διατίθενται συνήθως σε ορισμένα ιδιωτικά γυμναστήρια. Παράλληλα, πληροφορηθήκαμε ότι το Γενικό Χημείο του Κράτους διενεργεί αναλύσεις σε προϊόντα, για να διαπιστώσει κατά πόσο περιέχουν γενετικά τροποποιημένους οργανισμούς.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις αναλύσεις που γίνονται σε τρόφιμα και γεωργικά προϊόντα που κυκλοφορούν στην κυπριακή αγορά. Παρακαλώ όπως μας πληροφορήσετε για τον αριθμό και τα είδη των δειγμάτων που εξετάστηκαν τα τελευταία πέντε χρόνια και ποια είναι τα ευρήματα. Παρακαλώ επίσης όπως μας πληροφορήσετε αν γίνονται αναλύσεις και σε γεωργικά προϊόντα που προέρχονται από τα κατεχόμενα και ποια είναι τα αποτελέσματα. Τέλος, παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να καλυφθεί το νομοθετικό κενό που υπάρχει και επιτρέπει την κυκλοφορία στην κυπριακή αγορά συμπληρωμάτων διατροφής που περιέχουν γενετικά τροποποιημένους οργανισμούς.»
