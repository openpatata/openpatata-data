_id: 23.06.010.05.248_247
_position_on_page: 247
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- mp_id: perdikis-giorgos
date: '2015-12-02'
heading: Ερώτηση με αρ. 23.06.010.05.248, ημερομηνίας 2 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.248
text: |-
  «Έχω πληροφορηθεί ότι στο γειτονικό Λίβανο σοβεί μεγάλη κρίση με τη διαχείριση των σκουπιδιών. Φαίνεται ότι έχει καταρρεύσει το σύστημα συλλογής των σκουπιδιών και αυτά καίγονται ανεξέλεγκτα ή πετάγονται στη θάλασσα. Κάποιοι συζητούν το ενδεχόμενο μεταφοράς τους στην Κύπρο, επειδή όμως για την εισαγωγή οικιακών σκουπιδιών στην Ευρωπαϊκή Ένωση υπάρχουν υψηλές προδιαγραφές, τις οποίες είναι αδύνατο να ικανοποιήσουν οι αρχές του Λιβάνου, κάποιοι εισηγούνται την εξαγωγή τους στην κατεχόμενη Κύπρο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι αρμόδιες αρχές της Κυπριακής Δημοκρατίας παρακολουθούν την κατάσταση στο γειτονικό Λίβανο και ιδιαίτερα κατά πόσο ανησυχούν για μεταφορά της ατμοσφαιρικής ρύπανσης από την καύση των σκουπιδιών προς την Κύπρο, καθώς και αν παρακολουθείται η ρύπανση της θάλασσας από την απόρριψη σκουπιδιών. Καλείται επίσης ο αρμόδιος υπουργός να ενημερώσει τη Βουλή των Αντιπροσώπων αν έχει ελέγξει τις πληροφορίες για τα σχέδια εισαγωγής των σκουπιδιών από το Λίβανο στην κατεχόμενη Κύπρο. Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων αν έχει μελετήσει τρόπους, σε συνεννόηση με τις ευρωπαϊκές αρχές, για να βοηθηθεί ο Λίβανος σε αυτή την κρίση σκουπιδιών που διέρχεται.»
