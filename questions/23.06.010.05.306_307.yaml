_id: 23.06.010.05.306_307
_position_on_page: 307
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_306.htm
by:
- mp_id: perdikis-giorgos
date: '2016-01-11'
heading: Ερώτηση με αρ. 23.06.010.05.306, ημερομηνίας 11 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.306
text: |-
  «Από πρόσφατη απάντηση του Υπουργείου Εσωτερικών σε επιστολή μου αναφορικά με το θέμα της καταστροφής χλωρίδας και πανίδας στην κοινότητα Νατάς Πάφου πληροφορήθηκα ότι για την επίλυση του προβλήματος της ανεξέλεγκτης/παράνομης βόσκησης έχουν γίνει σειρά συσκέψεων με το Τμήμα Γεωργίας, το Τμήμα Δασών και την Επαρχιακή Διοίκηση Πάφου για τη διεξοδική μελέτη του θέματος και τη λήψη αποφάσεων επίλυσης των σχετικών προβλημάτων. Σύμφωνα με την επιστολή του Υπουργείου Εσωτερικών, μία από τις αποφάσεις που έχουν ληφθεί είναι η τροποποίηση του περί Προβάτων και Αιγών (’δεια Ποιμένων και Έλεγχος) Νόμου και του περί Εξωδίκου Ρυθμίσεως Αδικημάτων Νόμου, έτσι ώστε οι ποινές να γίνουν πολύ αυστηρές και ως εκ τούτου πιο αποτελεσματικές. Το σχετικό εξώδικο πρόστιμο, όπως αναφέρεται στην επιστολή, θα μπορούν να επιβάλουν οι κοινοτάρχες, τα μέλη των κοινοτικών συμβουλίων, θηροφύλακες ή λειτουργοί της Υπηρεσίας Θήρας και Πανίδας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η τροποποίηση του περί Προβάτων και Αιγών (’δεια Ποιμένων και Έλεγχος) Νόμου και του περί Εξωδίκου Ρυθμίσεως Αδικημάτων Νόμου και πότε αναμένεται να κατατεθεί στη Βουλή των Αντιπροσώπων.»
