_position_on_page: 577
_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_573.htm
by:
- Περδίκης Γιώργος
date: '2008-07-02'
heading: Ερώτηση με αρ. 23.06.009.02.573, ημερομηνίας 2 Ιουλίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.02.573
text: |-
  «Έχω πληροφορηθεί ότι η Κύπρος έχει κληθεί από τον Ιανουάριο του 2008 να υπογράψει το πρωτόκολλο των Ηνωμένων Εθνών για ολοκληρωμένη διαχείριση παράκτιων περιοχών. Έχουν περάσει ήδη επτά μήνες και απομένουν μόνο πέντε για την υπογραφή του πρωτοκόλλου. Στο μεταξύ οι παράκτιες περιοχές της Κύπρου δέχονται συνεχή πίεση από την οικοδομική και βιομηχανική ανάπτυξη, τις τουριστικές εγκαταστάσεις, την κατασκευή έργων κ.λπ. Την ίδια ώρα σημειώνεται σοβαρός κίνδυνος διείσδυσης του θαλάσσιου νερού στις παράλιες περιοχές, διάβρωση και άνοδος της στάθμης της θάλασσας λόγω των κλιματικών αλλαγών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε προτίθεται η Κυπριακή Δημοκρατία να υπογράψει το πρωτόκολλο των Ηνωμένων Εθνών για ολοκληρωμένη διαχείριση παράκτιων περιοχών και πότε προβλέπεται να μετατραπεί σε εθνικό δίκαιο.»
