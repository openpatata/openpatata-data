_id: 23.06.011.02.244_244
_position_on_page: 244
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: theopemptou-charalampos
date: '2017-10-26'
heading: Ερώτηση με αρ. 23.06.011.02.244, ημερομηνίας 26 Οκτωβρίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.02.244
text: |-
  «Στην περιοχή της παραλίας του αεροδρομίου στην κοινότητα Μενεού στη Λάρνακα λειτουργεί ιδιωτικός κατασκηνωτικός χώρος με πέραν των εκατό μόνιμα εγκατεστημένων τροχόσπιτων. Ο χώρος δε διαθέτει αποχετευτικό σύστημα, ενώ η πληρότητα του χώρου φτάνει στους τετρακόσιους περίπου ενοίκους.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων για τα ακόλουθα:

  1. Έχει ο συγκεκριμένος χώρος εξασφαλίσει πολεοδομική άδεια;

  2. Διαθέτει ο συγκεκριμένος κατασκηνωτικός χώρος εγκεκριμένη άδεια λειτουργίας από τον Κυπριακό Οργανισμό Τουρισμού;

  3. Σύμφωνα με τους περί Ξενοδοχείων και Τουριστικών Καταλυμάτων Κανονισμούς, ανάμεσα στα όσα επιβάλλεται να έχει ένας νόμιμος κατασκηνωτικός χώρος είναι ύδρευση, ηλεκτροφωτισμό, πρόβλεψη διάθεσης λυμάτων και χώρο πρασίνου, έκτασης τουλάχιστον 25 τοις εκατόν της συνολικής έκτασης του συγκροτήματος. Διαθέτει ο συγκεκριμένος κατασκηνωτικός χώρος τα πιο πάνω;

  4. Βάσει των ίδιων πιο πάνω αναφερόμενων κανονισμών ένας κατασκηνωτικός χώρος οφείλει να διαθέτει κτίριο εισόδου με προθάλαμο, γραφείο διεύθυνσης και χώρο φύλακα, κοινόχρηστα μαγειρεία, χώρο εστίασης και κοινούς χώρους υγιεινής. Ποιες από τις πιο πάνω εγκαταστάσεις διαθέτει ο συγκεκριμένος κατασκηνωτικός χώρος;»
