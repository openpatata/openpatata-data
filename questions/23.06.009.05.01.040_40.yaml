_position_on_page: 40
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.040.htm
by:
- Περδίκης Γιώργος
date: '2010-08-04'
heading: Ερώτηση με αρ. 23.06.009.05.01.040, ημερομηνίας 4 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.040
text: |-
  «Έχω παρατηρήσει ότι η σημαδούρα που πόντισαν οι κατοχικές δυνάμεις στη θαλάσσια περιοχή Κάτω Πύργου-Λιμνίτη παραβιάζοντας το status quo της Νεκρής Ζώνης, γεγονός που καταδίκασε ο γενικός γραμματέας των Ηνωμένων Εθνών στην ετήσιά του έκθεση για την UNFICYP, παραμένει στη θέση της. Το γεγονός αυτό προκαλεί σοβαρά προβλήματα στους ψαράδες της περιοχής, οι οποίοι περιορίζονται κατά τρόπο απόλυτο από την ύπαρξη της σημαδούρας. Η σημαδούρα δε διαθέτει νυκτερινό φωτισμό και αποτελεί κίνδυνο για τους ψαράδες, Ελληνοκυπρίους και Τουρκοκυπρίους, που εργάζονται στην περιοχή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το ιστορικό της εγκατάστασης της σημαδούρας αυτής, ποια είναι η θέση των Ηνωμένων Εθνών για το θέμα και ποιες είναι οι ενέργειες της κυβέρνησης για απομάκρυνση της επικίνδυνης σημαδούρας.»
