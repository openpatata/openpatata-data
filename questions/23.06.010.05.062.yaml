_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_062.htm
by:
- Περδίκης Γιώργος
date: '2015-08-18'
heading: Ερώτηση με αρ. 23.06.010.05.062, ημερομηνίας 18 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.062
text: |-
  «Από απάντηση του πρώην Υπουργού Γεωργίας, Φυσικών Πόρων και Περιβάλλοντος κ. Δημήτρη Ηλιάδη, ημερομηνίας 29 Ιουνίου 2010, σε παλαιότερη ερώτησή μου με αρ. 23.06.009.04.1137 αναφορικά με τον κίνδυνο κατάρρευσης του μοναστηριού του Αρχαγγέλου Μιχαήλ στον Αναλιόντα λόγω καθολικής υποχώρησης του υπεδάφους πληροφορήθηκα ότι τα προβλήματα των ρωγματώσεων που εμφανίζονται στη μονή απασχόλησαν παλαιότερα το Τμήμα Γεωλογικής Επισκόπησης και το Τμήμα Αναπτύξεως Υδάτων του Υπουργείου Γεωργίας, Φυσικών Πόρων και Περιβάλλοντος και ετοιμάστηκαν σχετικές μελέτες. Στις μελέτες αυτές περιλαμβάνονταν εισηγήσεις όπως οι εξής: Να σταματήσει οποιαδήποτε κατασκευή στη νοτιοανατολική περιοχή, γιατί σ’ αυτό το τμήμα υπάρχουν προβλήματα με ερπυσμό του εδάφους (creep movements), οι όποιες κατασκευές γίνουν στο μέλλον να γίνουν προς τα δυτικά και μακριά από την άκρια της ανατολικής πλαγιάς, καθώς και να γίνουν διάφορες κατασκευαστικές εργασίες προς επίλυση των προβλημάτων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν υλοποιηθεί οι πιο πάνω εισηγήσεις όπως διατυπώθηκαν στις σχετικές μελέτες και, εάν όχι, πότε αναμένεται να προωθηθεί η υλοποίησή τους.»
