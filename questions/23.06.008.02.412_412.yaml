_id: 23.06.008.02.412_412
_position_on_page: 412
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_412.htm
by:
- Περδίκης Γιώργος
date: '2003-06-19'
heading: Ερώτηση με αρ. 23.06.008.02.412 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 19 Ιουνίου 2003
identifier: 23.06.008.02.412
text: |-
  «Έχω πληροφορηθεί ότι οι Βρετανοί προτίθενται να εγκαταστήσουν μονάδα συνεχούς ελέγχου των εκπομπών των ηλεκτρομαγνητικών πεδίων από το πάρκο κεραιών που έχουν εγκατεστημένο στον υγροβιότοπο Ακρωτηρίου, κατόπιν συμφωνίας με την κυπριακή κυβέρνηση.

  Οι Βρετανοί ισχυρίζονται ότι η κυπριακή κυβέρνηση συμφώνησε η συσκευή συνεχούς ελέγχου να τοποθετηθεί στην οροφή του κτιρίου του κοινοτικού συμβουλίου Ακρωτηρίου. Σύμφωνα, όμως, με τις πληροφορίες μου, στη συγκεκριμένη τοποθεσία μετρήθηκαν στο παρελθόν οι εκπομπές των ηλεκτρομαγνητικών πεδίων και ισοδυναμούσαν περίπου με το 50% της έντασης που μετρήθηκε στα πρώτα σπίτια του χωριού ή στην περίφραξη των κεραιών παρά το δρόμο Ακρωτηρίου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί οι υπηρεσίες της Κυπριακής Δημοκρατίας συμφώνησαν για την ευνοϊκή για τους Βρετανούς εγκατάσταση της συσκευής συνεχούς παρακολούθησης ηλεκτρομαγνητικών πεδίων.»
