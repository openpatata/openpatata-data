answers:
- http://www2.parliament.cy/parliamentgr/008_03d/23_06_009_04_1138.htm
by:
- Περδίκης Γιώργος
date: '2010-05-07'
heading: Ερώτηση με αρ. 23.06.009.04.1138, ημερομηνίας 7 Μαΐου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1138
text: |-
  «Η 1η Μαΐου 2010 αμαυρώθηκε με θανατηφόρο εργατικό ατύχημα με θύμα νεαρό αλλοδαπό που εργαζόταν παράνομα στο νησί. Το ατύχημα συνέβη στην επαρχία Αμμοχώστου και αφορούσε, όπως μετέδωσαν τα δελτία ειδήσεων, εργαζόμενο σε συνεργείο εγκατάστασης κεραιών. Αυτό που παρέλειψαν να αναφέρουν είναι πως το συνεργείο διενεργούσε εργασίες συντήρησης σε κεραία κινητής τηλεφωνίας.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων κατά πόσο η συγκεκριμένη κεραία κινητής τηλεφωνίας ήταν αδειοδοτημένη, αφού ένας από τους παράγοντες που συνέτειναν στο ατύχημα ήταν η εγγύτητα της κεραίας στην άκρη της στέγης της οικίας όπου είναι εγκατεστημένη. Επίσης, παρακαλώ τον αρμόδιο υπουργό όπως ενημερώσει τη Βουλή των Αντιπροσώπων αν τίθενται συγκεκριμένοι τεχνικοί όροι και προδιαγραφές για παραχώρηση άδειας για εγκατάσταση κεραίας κινητής τηλεφωνίας σε στέγη.»
