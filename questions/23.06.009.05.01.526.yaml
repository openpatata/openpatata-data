answers:
- http://www2.parliament.cy/parliamentgr/008_3e/23_06_009_05_01.526.htm
identifier: 23.06.009.05.01.526
question:
  by:
  - Περδίκης Γιώργος
  date: '2011-01-13'
  text: |-
    «Έχω δεχθεί παράπονα ότι μετά από πρόσφατες εργασίες για ολοκλήρωση του δικτύου πεζοδρομίων στα όρια του δήμου Λάρνακας -και συγκεκριμένα στην περιοχή Αγίου Λαζάρου- έχουν επηρεαστεί τόσο οι φυσικές κατωφέρειες των δρόμων όσο και η απορροφητικότητα των οχετών ομβρίων υδάτων. Αποτέλεσμα των αλλαγών που έχουν προκύψει ήταν το να πλημμυρίσουν σπίτια και υποστατικά στην αρχή αυτού του μήνα λόγω των βροχών και της μη ικανοποιητικής λειτουργίας του δικτύου οχετών ομβρίων υδάτων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ευσταθούν οι καταγγελίες αυτές και κατά πόσο πλημμύρισαν υποστατικά είτε λόγω κατασκευαστικών λαθών είτε λόγω αμέλειας των αρμόδιων αρχών να καθαρίσουν εγκαίρως τους οχετούς ομβρίων υδάτων. Παράλληλα, παρακαλώ όπως ενημερωθεί η Βουλή των Αντιπροσώπων για τα μέτρα που έχουν ληφθεί, για να αποφευχθεί η επανάληψη των προβλημάτων που προέκυψαν, καθώς και για το κατά πόσο οι επηρεαζόμενοι πολίτες θα λάβουν οποιαδήποτε αποζημίωση για τις ζημιές που έχουν υποστεί οι περιουσίες τους.»
  title: Ερώτηση με αρ. 23.06.009.05.01.526, ημερομηνίας 13 Ιανουαρίου 2011, του βουλευτή
    εκλογικής περιφέρειας Λευκωσίας κ. Γιώργου Περδίκη
