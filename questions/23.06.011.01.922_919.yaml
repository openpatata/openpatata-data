_id: 23.06.011.01.922_919
_position_on_page: 919
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-06'
heading: Ερώτηση με αρ. 23.06.011.01.922, ημερομηνίας 6 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.922
text: |-
  «Από απάντηση της Ευρωπαϊκής Επιτροπής, ημερομηνίας 12 Μαΐου 2017, σε ερώτημα που κατέθεσε ο ευρωβουλευτής κ. Κώστας Μαυρίδης αναφορικά με το θέμα της προσβασιμότητας των ατόμων με αναπηρίες σε αρχαιολογικούς χώρους στην Κύπρο, πληροφορήθηκα ότι, στα πλαίσια της βελτίωσης της προσβασιμότητας των πολιτιστικών χώρων, το 20,9% των κονδυλίων του Ευρωπαϊκού Κοινωνικού Ταμείου για την Κύπρο έχει δεσμευτεί για τη βελτίωση της ένταξης μειονεκτουσών ομάδων, όπως είναι τα άτομα με αναπηρία, με την ενίσχυση της ισότητας των ευκαιριών, την εξασφάλιση της πρόσβασης στην αγορά εργασίας και της κοινωνικής τους ένταξης μέσω ενός συστήματος αξιολόγησης της αναπηρίας κτλ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του την απάντηση που έδωσε η Ευρωπαϊκή Επιτροπή στο ερώτημα του κ. Μαυρίδη, εάν όντως έχει δεσμευτεί το 20,9% των κονδυλίων του Ευρωπαϊκού Κοινωνικού Ταμείου, αν ναι, το υπό αναφορά ποσοστό σε τι ποσό αντιστοιχεί και τέλος ποια έργα ή προγράμματα πρόκειται να υλοποιηθούν χρησιμοποιώντας το ποσό αυτό.»
