_id: 23.06.011.02.320_320
_position_on_page: 320
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_320.htm
by:
- mp_id: perdikis-giorgos
date: '2017-12-22'
heading: Ερώτηση με αρ. 23.06.011.02.320, ημερομηνίας 22 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.320
text: |-
  «Σε απάντηση του Υπουργού Παιδείας και Πολιτισμού κ. Κώστα Καδή, ημερομηνίας 12 Δεκεμβρίου 2017, σε κοινοβουλευτική ερώτηση με αρ. 23.06.011.02.218 σχετικά με την πραγματοποίηση παραστάσεων του ΘΟΚ σε περιοχές μη ελεγχόμενες από την Κυπριακή Δημοκρατία, ο ίδιος αναφέρει ότι ο νόμος που διέπει τον οργανισμό (Περί Θεατρικού Οργανισμού Κύπρου Νόμος του 1970) ισχύει σε ολόκληρο το έδαφος της Κυπριακής Δημοκρατίας ως το μόνο αναγνωρισμένο κράτος από τη διεθνή κοινότητα, ανεξάρτητα από το γεγονός ότι η Κυπριακή Δημοκρατία δεν ασκεί αποτελεσματικό έλεγχο σε ολόκληρο το έδαφός της λόγω της κατοχής.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύει αυτό για όλες τις νομοθεσίες της Κυπριακής Δημοκρατίας και, εάν ναι, τότε γιατί δεν καταδικάζονται οι τουρκοκύπριοι οι οποίοι παραβιάζουν τους νόμους της Κυπριακής Δημοκρατίας στα κατεχόμενα.»
