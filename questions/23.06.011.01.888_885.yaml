_id: 23.06.011.01.888_885
_position_on_page: 885
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_888.htm
by:
- mp_id: perdikis-giorgos
date: '2017-05-29'
heading: Ερώτηση με αρ. 23.06.011.01.888, ημερομηνίας 29 Μαΐου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.888
text: |-
  «Από προηγούμενη απάντηση του Υπουργού Μεταφορών, Επικοινωνιών και Έργων κ. Μάριου Δημητριάδη, ημερομηνίας 11 Ιουλίου 2014, στην ερώτησή μου με αρ. 23.06.010.03.698, αναφορικά με το ενδεχόμενο επαναλειτουργίας της ακτοπλοϊκής σύνδεσης Ελλάδας-Κύπρου, πληροφορήθηκα ότι γίνονταν συνεχώς προσπάθειες για εξεύρεση τρόπων επαναλειτουργίας της γραμμής τόσο για εθνικούς λόγους, αλλά και για σκοπούς παροχής εναλλακτικών μέσων για μεταφορά επιβατών από και προς την Ελλάδα. Έκανε μάλιστα αναφορά για προσπάθειες εξεύρεσης επιδότησης από κοινοτικά κονδύλια μέσω νέων χρηματοδοτικών προγραμμάτων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει οποιαδήποτε εξέλιξη όσον αφορά στο θέμα της επαναλειτουργίας της ακτοπλοϊκής σύνδεσης Ελλάδας-Κύπρου.»
