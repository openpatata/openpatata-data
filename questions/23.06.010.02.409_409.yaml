_id: 23.06.010.02.409_409
_position_on_page: 409
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.409.htm
by:
- Περδίκης Γιώργος
date: '2013-01-24'
heading: Ερώτηση με αρ. 23.06.010.02.409, ημερομηνίας 24 Ιανουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.409
text: |-
  «Από ενημερωτική επιστολή του Υπουργού Γεωργίας, Φυσικών Πόρων και Περιβάλλοντος, ημερομηνίας 16 Φεβρουαρίου 2012, με αρ. φακ. 12.03.07, πληροφορήθηκα ότι εκκρεμούσαν προς εξέταση από την αρμόδια Συμβουλευτική Επιτροπή Διαχείρισης Αποβλήτων πέντε αιτήσεις που είχαν υποβληθεί για συλλογή και μεταφορά χρησιμοποιημένων τηγανελαίων. Παράλληλα, ενημερώθηκα ότι ο υπουργός προωθούσε είτε την έκδοση σχετικών κανονισμών για περαιτέρω ρύθμιση των θεμάτων που αφορούν τα τηγανέλαια είτε την έκδοση διατάγματος με γενικούς και ειδικούς όρους για τα τηγανέλαια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν εξεταστεί από την αρμόδια Συμβουλευτική Επιτροπή Διαχείρισης Αποβλήτων οι πέντε αιτήσεις που είχαν υποβληθεί για συλλογή και μεταφορά χρησιμοποιημένων τηγανελαίων και ποια ήταν τα αποτελέσματα της εξέτασης των αιτήσεων αυτών. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται είτε η έκδοση των σχετικών κανονισμών είτε η έκδοση του σχετικού διατάγματος.»
