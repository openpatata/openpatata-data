_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_314.htm
by:
- Περδίκης Γιώργος
date: '2003-12-30'
heading: Ερώτηση με αρ. 23.06.008.03.314, ημερομηνίας 30 Δεκεμβρίου 2003, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.314
text: |-
  «Έχω πληροφορηθεί ότι τα λατομεία της Κύπρου εργάζονται όχι μόνο για να καλύψουν την κυπριακή παραγωγή, αλλά και για να εξάγουν λατομικά υλικά στο εξωτερικό.

  Σύμφωνα με κάποια πληροφορία, πρόσφατα η Κύπρος εξήγαγε στην Ελλάδα πολλούς τόνους λατομικών υλικών, για να χρησιμοποιηθούν ως υπόστρωμα στις σιδηροδρομικές γραμμές του Οργανισμού Σιδηροδρόμου Ελλάδας (ΟΣΕ). Παρόμοιες εξαγωγές είχαν γίνει και στο Ισραήλ, στο Λίβανο, στη Συρία και στην Αίγυπτο.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  1. Την πολιτική του κράτους στο θέμα των εξαγωγών λατομικών υλικών, έχοντας υπόψη την έλλειψη τέτοιων υλικών, καθώς και το μεγάλο περιβαλλοντικό κόστος που συνεπάγεται η εξόρυξη και επεξεργασία τους.

  2. Τις ποσότητες κατά είδος και κατά χώρα εξαγωγής, το συνάλλαγμα που εισάγεται από αυτή την εξαγωγή, καθώς και το είδος των επιχειρήσεων που ασχολούνται με εξαγωγή λατομικών υλικών.

  Αν υπάρχουν πληροφορίες για εξαγωγή λατομικών υλικών από τα κατεχόμενα.»
