_id: 23.06.011.02.314_314
_position_on_page: 314
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-12-13'
heading: Ερώτηση με αρ. 23.06.011.02.314, ημερομηνίας 13 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.314
text: |-
  «Έχω πληροφορηθεί από δημοσίευμα της εφημερίδας “Σημερινή” ότι η επέκταση του Τύμβου της Μακεδονίτισσας ολοκληρώθηκε με υλικά από τα κατεχόμενα. Ειδικότερα, το δημοσίευμα αναφέρεται στα μωσαϊκά που χρησιμοποιήθηκαν για την κατασκευή του δαπέδου παρακείμενα των τάφων των ηρώων. Ο εργολάβος ο οποίος είχε αναλάβει το έργο υποστήριξε ότι το Υπουργείο Άμυνας γνώριζε για την προέλευση των μωσαϊκών. Σύμφωνα με το δημοσίευμα, το Υπουργείο Άμυνας αναμένετο να διατάξει έρευνα, ώστε να εξακριβωθεί τι έγινε στην εν λόγω υπόθεση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η υπό αναφορά έρευνα και ποια ήταν τα αποτελέσματα. Επίσης, παρακαλώ όπως πληροφορήσει το σώμα αν υπάρχουν ανάλογες υποθέσεις προς διερεύνηση, καθώς υπάρχουν πληροφορίες ότι για κατασκευαστικές εργασίες που γίνονται σε στρατόπεδα της Εθνικής Φρουράς χρησιμοποιούνται υλικά από τις κατεχόμενες περιοχές.»
