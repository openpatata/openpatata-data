_id: 23.06.011.02.079_77
_position_on_page: 77
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-25'
heading: Ερώτηση με αρ. 23.06.011.02.079, ημερομηνίας 25 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.079
text: |-
  «Έχω γίνει δέκτης καταγγελιών ότι ο δήμος Λευκωσίας προχωρά στην έκδοση πολεοδομικών αδειών σε κοινόκτητες οικοδομές κατά παράβαση του περί Πολεοδομίας και Χωροταξίας Νόμου. Το άρθρο 90.2 του σχετικού Νόμου αναφέρει ότι η αίτηση πρέπει να συνοδεύεται από τέτοια στοιχεία, ώστε να μπορεί ο δήμος Λευκωσίας να διαπιστώσει αν επηρεάζονται οι ανέσεις και τα νόμιμα ιδιοκτησιακά συμφέροντα των συνιδιοκτητών. Το άρθρο 90.3 του σχετικού Νόμου αναφέρει ότι ο αιτητής πρέπει να γνωστοποιήσει στους συνιδιοκτήτες την αίτηση για απόψεις και ενστάσεις. Το άρθρο 90.5 του σχετικού Νόμου αναφέρει ότι, στην περίπτωση που η αίτηση δεν υπογράφεται από όλους τους συνιδιοκτήτες, ο δήμος Λευκωσίας ζητά τη σύμφωνη γνώμη του διευθυντή του Τμήματος Πολεοδομίας και Οικήσεως. Σύμφωνα με τις καταγγελίες έχει σημειωθεί ότι ο δήμος Λευκωσίας αντιμετωπίζει επιλεκτικά ορισμένες αιτήσεις και δεν απαιτεί από τον αιτητή να ενημερώσει τους συνιδιοκτήτες. Σε ορισμένες περιπτώσεις μάλιστα, σύμφωνα με τη καταγγελία, δεν ανταποκρίνεται σε αιτήματα της διαχειριστικής επιτροπής και ιδιοκτητών της κοινόκτητης οικοδομής για ενημέρωση για τις αιτήσεις για έκδοση πολεοδομικής άδειας. Επίσης, ο δήμος Λευκωσίας επιλέγει ποιες υποθέσεις θα παραπέμψει στο διευθυντή του Τμήματος Πολεοδομίας και Οικήσεως (ενώ ο νόμος καθορίζει ότι όλες οι αιτήσεις παραπέμπονται) και προχωρεί σε έκδοση πολεοδομικών αδειών, χωρίς να έχει εξασφαλίσει την έγκριση όλων των συνιδιοκτητών.

  Έχω πληροφορηθεί ότι ο αρμόδιος υπουργός έχει γίνει αποδέχτης γραπτών καταγγελιών για την τακτική που ακολουθεί ο δήμος Λευκωσίας. Παρακαλώ τον αρμόδιο υπουργό όπως πληροφορήσει τη Βουλή των Αντιπροσώπων αν όντως γνωρίζει για τις υπό αναφορά καταγγελίες, αν τις έχει εξετάσει και αν προτίθεται να προβεί σε οποιεσδήποτε ενέργειες, λόγω του ότι, βάσει του περί Πολεοδομίας και Χωροταξίας Νόμου, έπρεπε να υπάρχει εμπλοκή του Τμήματος Πολεοδομίας και Οικήσεως.»
