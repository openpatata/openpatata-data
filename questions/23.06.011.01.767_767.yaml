_id: 23.06.011.01.767_767
_position_on_page: 767
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-04-05'
heading: Ερώτηση με αρ. 23.06.011.01.767, ημερομηνίας 5 Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.767
text: |-
  «Κατά την πρόσφατη περιοδεία μου και σε συναντήσεις που είχα με τους νεοκλεγέντες δημάρχους μού σημειώθηκε ότι προκύπτει σοβαρό πρόβλημα από τη μη ορθή διαχείριση των κλαδεμάτων από κήπους οικιών, αφού οι επαγγελματίες (και άλλοι) που αναλαμβάνουν την κηπουρική διαχείριση των κήπων, είτε γιατί δε γνωρίζουν είτε γιατί δεν αισθάνονται να τους υποχρεώνει κανείς, απλώς απορρίπτουν τα κλαδέματα σε κάποιο γειτονικό οικόπεδο ή σε κάποιο αφύλακτο δημόσιο χώρο. Φαίνεται ότι το επάγγελμα του κηπουρού είναι εντελώς ανεξέλεγκτο, δηλαδή οποιοσδήποτε μπορεί να διεξάγει κηπουρικές εργασίες, χωρίς να γνωρίζει καν τη σχετική νομοθεσία για το διαχωρισμό των οργανικών αποβλήτων. Σημειώνεται ότι οι δήμαρχοι και οι δημοτικές αρχές θεωρούν αυτονόητο ότι οι κηπουροί πρέπει να είναι απαραιτήτως και διά νόμου συμβεβλημένοι με μονάδα κομποστοποίησης οργανικών αποβλήτων ή με αδειοδοτημένους χώρους συγκέντρωσης οργανικών αποβλήτων (π.χ. πράσινα σημεία). Σημειώνεται ότι η ταυτοποίηση των κηπουρικών εργασιών συνδέεται με την ορθολογική λειτουργία και των πράσινων σημείων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να εντάξει την κηπουρική στο θεσμό της αδειοδοτούμενης και ελεγχόμενης εργασίας, όπως έγινε πρόσφατα με την πώληση καυσόξυλων, πρακτική που έχει περιορίσει σε μεγάλο βαθμό την παρανομία.»
