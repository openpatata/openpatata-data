_id: 23.06.010.05.406_408
_position_on_page: 408
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-03-23'
heading: Ερώτηση με αρ. 23.06.010.05.406, ημερομηνίας 23 Μαρτίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.406
text: |-
  «Στις 9 Σεπτεμβρίου 2014 ο Πρόεδρος της Δημοκρατίας κάλεσε όλους τους εμπλεκόμενους φορείς να υποβάλουν σχέδιο εξώδικης ρύθμισης του προβλήματος των αξιογράφων βάσει συγκεκριμένων οδηγιών του. Μεταξύ των οδηγιών αυτών περιλαμβάνεται και η εξής: “Όλοι οι ιδιώτες κάτοχοι αξιογράφων που αγόρασαν τα αξιόγραφα από την πρωτογενή αγορά θα αποζημιωθούν με την καταβολή σε αυτούς των πρώτων €100.000 ανά άτομο, ανεξάρτητα από την απομείωση των καταθέσεων που έγινε το Μάρτιο του 2013”. Για το υπόλοιπο ποσό, πέραν των €100.000, το αίτημα του Συνδέσμου Κατόχων Αξιογράφων είναι να εκδοθούν μετοχές από την Τράπεζα Κύπρου για το 47,5% και για το 52,5% να εκδοθούν κυβερνητικά ομόλογα επταετούς διάρκειας.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν έχει υλοποιηθεί η πιο πάνω οδηγία του Προέδρου της Δημοκρατίας και, εάν όχι, πότε αναμένεται να υλοποιηθεί. Παρακαλώ επίσης τον αρμόδιο υπουργό να ενημερώσει κατά πόσο προτίθεται να ικανοποιήσει το αίτημα του Συνδέσμου Κατόχων Αξιογράφων.»
