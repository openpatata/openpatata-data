_id: 23.06.011.01.771_771
_position_on_page: 771
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-04-10'
heading: Ερώτηση με αρ. 23.06.011.01.771, ημερομηνίας 10 Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.771
text: |-
  «Έχω πληροφορηθεί ότι το Τμήμα Γεωργίας θα καλέσει όλους τους δήμους, τις κοινότητες και τους φορείς (π.χ. σχολικές εφορίες) που διαχειρίζονται χώρους πρασίνου σε ειδικά καθορισμένες από το νόμο περιοχές να συμμετάσχουν στο πρόγραμμα “Φορείς Οικολογικής Διαχείρισης Πρασίνου”, στο οποίο θα εντάσσονται όσοι δήμοι, κοινότητες και φορείς επιτύχουν να ελαχιστοποιησούν τη χρήση φυτοπροστατευτικών προϊόντων στους χώρους πρασίνου τους, εφαρμόζοντας προγράμματα ολοκληρωμένης ή βιολογικής αντιμετώπισης εχθρών και ασθενειών. Για το σκοπό αυτό οι ενδιαφερόμενοι κλήθηκαν να υποβάλουν στο Τμήμα Γεωργίας το πρόγραμμα ολοκληρωμένης ή βιολογικής αντιμετώπισης εχθρών και ασθενειών το οποίο σκοπεύουν να εφαρμόσουν.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πόσοι δήμοι, κοινότητες ή άλλοι φορείς εξέφρασαν ενδιαφέρον για συμμετοχή στο υπό αναφορά πρόγραμμα και πώς αξιολογεί τη μέχρι στιγμής πορεία εφαρμογής του.»
