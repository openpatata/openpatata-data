_position_on_page: 211
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Χαραλαμπίδου Ειρήνη
date: '2015-11-02'
heading: Ερώτηση με αρ. 23.06.010.05.210, ημερομηνίας 2 Νοεμβρίου 2015, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.05.210
text: |-
  «Παρακαλώ τον αρμόδιο υπουργό να απαντήσει σε σχέση με την αίτηση και τη Μελέτη Εκτίμησης των Επιπτώσεων στο Περιβάλλον (ΜΕΕΠ) για μετακίνηση της υφιστάμενης γραμμής μεταφοράς 132KV της ΑΗΚ με αρ. φακ. ΛΕΥ/00894/2014 στην περιοχή Ιδαλίου.

  Σύμφωνα με επιστολή που μας απέστειλε η ΑΗΚ, έχουν πραγματοποιηθεί όλες οι απαραίτητες ενέργειες και διαβουλεύσεις με τις εμπλεκόμενες υπηρεσίες και φορείς για τη μετακίνηση της εν λόγω γραμμής. Σύμφωνα με την ΑΗΚ, πολύχρονες και επίπονες ήταν και οι προσπάθειες για την έκδοση πολεοδομικής άδειας για τη νέα πορεία της γραμμής. Το θέμα φαίνεται να βρίσκεται ενώπιον του Τμήματος Περιβάλλοντος του Υπουργείου Γεωργίας, Αγροτικής Ανάπτυξης και Περιβάλλοντος για τη λήψη σχετικής απόφασης.

  Το ερώτημα είναι μέχρι πότε θα περιμένουν οι κάτοικοι της περιοχής τις υπηρεσίες και τα υπουργεία να συνεννοηθούν μεταξύ τους για ένα θέμα που ταλαιπωρεί τους κατοίκους εδώ και τριάντα χρόνια.

  Γνωρίζετε ότι η γραμμή υψηλής τάσης περνά πάνω από σπίτια, οι κάτοικοι των οποίων μαζί με το δήμο Ιδαλίου ζήτησαν να μετακινηθεί.

  Σε ποιες ενέργειες προτίθεται να προβεί το Υπουργείο Γεωργίας, Αγροτικής Ανάπτυξης και Περιβάλλοντος για την άμεση επίλυση του θέματος;»
