answer: http://www2.parliament.cy/parliamentgr/008_3g/23_06_010_03_565.htm
identifier: 23.06.010.03.565
question:
  by:
  - Χαραλαμπίδου Ειρήνη
  date: '2014-03-26'
  text: |
    «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων πώς αναμένει το Τμήμα Εσωτερικών Προσόδων (ΤΕΠ) να ανταποκριθούν εκατοντάδες χιλιάδες πολίτες-μισθωτοί στο αίτημά του όπως ο κάθε φορολογούμενος υπολογίζει από μόνος του κατά πόσο έχει να δίνει ή να παίρνει από το ΤΕΠ. Σύμφωνα με τις νέες δηλώσεις εισοδήματος μισθωτού που έχουν αποσταλεί από το ΤΕΠ, για να γίνει δεκτή η αίτηση, πρέπει να γίνει αυτός ο υπολογισμός.

    Παρακαλείται επίσης ο αρμόδιος υπουργός να πληροφορήσει το σώμα για τα ακόλουθα:

    1. Πώς οι πολίτες έχουν τη εμπειρογνωμοσύνη, για να συμπληρώσουν μια τέτοια αίτηση και να προχωρήσουν σε υπολογισμούς;

    2. Τι θα συμβεί, σε περίπτωση που αυτοί οι υπολογισμοί είναι λανθασμένοι; Θα επιβαρύνονται με πρόστιμο;

    3. Τι θα συμβεί, σε περίπτωση που πολίτης ταχυδρομήσει τη δήλωση, χωρίς να συμπληρώσει το συγκεκριμένο εδάφιο και ποιες θα είναι οι συνέπειες για τον πολίτη;

    4. Τι ενημέρωση έχει προηγηθεί, για να απαιτηθεί από τον πολίτη κάτι τέτοιο;

    5. Δεν υποχρεώνονται με αυτό τον τρόπο οι πολίτες να προσφεύγουν σε εγκεκριμένους λογιστές, γεγονός που σημαίνει επιπρόσθετη οικονομική επιβάρυνση;»
  title: Ερώτηση με αρ. 23.06.010.03.565, ημερομηνίας 26 Μαρτίου 2014, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
