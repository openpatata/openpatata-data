answers:
- http://www2.parliament.cy/parliamentgr/008_3g/23_06_010_03_038.htm
by:
- Περδίκης Γιώργος
date: '2013-07-25'
heading: Ερώτηση με αρ. 23.06.010.03.038, ημερομηνίας 25 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.038
text: |-
  «Από απάντηση του τέως Υπουργού Εμπορίου, Βιομηχανίας και Τουρισμού κ. Νεοκλή Συλικιώτη σε παλαιότερη ερώτησή μου με αρ. 23.06.010.02.015, ημερομηνίας 7 Αυγούστου 2012, αναφορικά με τη διεξαγωγή ελέγχων στα τερματικά των πετρελαιοειδών στα αεροδρόμια, πληροφορήθηκα ότι επιθεωρητές του Κλάδου Μέτρων και Σταθμών εκπαιδεύονταν στη χρήση συγκεκριμένου οργάνου μέτρησης, το οποίο αποτελεί μέρος της κινητής μονάδας ελέγχου ροομετρητών και με το οποίο θα διενεργούνται οι έλεγχοι στα τερματικά των πετρελαιοειδών στα αεροδρόμια. Οι εν λόγω έλεγχοι αναμενόταν να ξεκινήσουν εντός του 2012.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ξεκινήσει η διεξαγωγή των ελέγχων στα τερματικά των πετρελαιοειδών στα αεροδρόμια και ποια τα αποτελέσματα των ελέγχων αυτών.»
