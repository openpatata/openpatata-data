_id: 23.06.009.01.015_15
_position_on_page: 15
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_015.htm
by:
- mp_id: perdikis-giorgos
date: '2006-08-02'
heading: Ερώτηση με αρ. 23.06.009.01.015, ημερομηνίας 2 Αυγούστου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.015
text: |-
  «Έχω πληροφορηθεί ότι η Ευρωπαϊκή Επιτροπή εισηγήθηκε πρόσφατα την απαγόρευση είκοσι δύο χημικών ουσιών που χρησιμοποιούνται για την παρασκευή βαφής μαλλιών, οι οποίες ενδεχομένως να είναι καρκινογόνες. Η Επιτροπή προχώρησε στη λήψη του μέτρου αυτού λόγω της ευρείας χρήσης των χημικών ουσιών που γίνεται σήμερα στην Ευρωπαϊκή Ένωση, όπου το 60% των γυναικών και το 10% των ανδρών βάφουν τα μαλλιά τους έξι έως οκτώ φορές το χρόνο. Η μακροχρόνια χρήση αυτών των χημικών ουσιών θα μπορούσε να προκαλέσει σοβαρές βλάβες στην υγεία, με σοβαρότερη τον καρκίνο της ουροδόχου κύστης, όπως επισημαίνει η Επιτροπή.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που έχει λάβει η κυπριακή κυβέρνηση προκειμένου να εφαρμόσει στην πράξη την αναφερόμενη πιο πάνω απαγόρευση της Ευρωπαϊκής Επιτροπής, με στόχο την προστασία της υγείας των Κυπρίων, όπως επίσης ποιες είναι οι ουσίες και σε ποια εμπορικά προϊόντα που κυκλοφορούν στην Κύπρο περιέχονται.»
