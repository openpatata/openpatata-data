_id: 23.06.011.01.075_75
_position_on_page: 75
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-08-09'
heading: Ερώτηση με αρ. 23.06.011.01.075, ημερομηνίας 9 Αυγούστου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.075
text: |-
  «Έχω γίνει αποδέκτης καταγγελιών αναφορικά με νυκτερινά πάρτι που πρόκειται να διεξαχθούν στην παραλία “Γερόνησος” στο χωριό Μανσούρα στην περιοχή Τηλλυρίας. Στη συγκεκριμένη παραλία εντοπίστηκαν φωλιές ωοτοκίας θαλάσσιων χελώνων. Από παλαιότερη απάντηση του Υπουργού Γεωργίας, Φυσικών Πόρων και Περιβάλλοντος κ. Σοφοκλή Αλετράρη σε ερώτησή μου με αρ. 23.06.010.02.049, ημερομηνίας 21ης Αυγούστου 2012, αναφορικά με το πιο πάνω θέμα πληροφορήθηκα ότι “στα πλαίσια εφαρμογής του Προγράμματος Προστασίας και Παρακολούθησης των Θαλάσσιων Χελώνων του Τμήματος Αλιείας και Θαλασσίων Ερευνών (ΤΑΘΕ) περιλαμβάνεται και η εν λόγω παραλία, όπου παρουσιάζεται σημαντική φωλεοποίηση των θαλάσσιων χελώνων”.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα μέτρα που λαμβάνονται για την προστασία της συγκεκριμένης παραλίας, στην οποία φωλεοποιούν οι θαλάσσιες χελώνες. Παρακαλώ επίσης όπως μας ενημερώσει αν έχει διερευνήσει τις πιο πάνω καταγγελίες, τις ποινές που επιβλήθηκαν στους παρανομούντες και κατά πόσο έχουν δοθεί άδειες για διεξαγωγή πάρτι στη συγκεκριμένη παραλία.»
