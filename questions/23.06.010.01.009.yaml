_sources:
- http://www2.parliament.cy/parliamentgr/008_02/chronological/008_02_IA_1.htm
answers:
- http://www2.parliament.cy/parliamentgr/008-3f/23_06_010_01.009.htm
by:
- Μητσόπουλος Τάσος
date: '2011-08-01'
heading: Ερώτηση με αρ. 23.06.010.01.009, ημερομηνίας 1ης Αυγούστου 2011, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.010.01.009
text: |-
  «Η δολοφονική έκρηξη στο Μαρί έφερε στην επιφάνεια με τον πιο τραγικό τρόπο κενά και αδυναμίες στη λειτουργία του συστήματος της κρατικής μηχανής. Εδώ και χρόνια διαδοχικές κυβερνήσεις δεσμεύονταν για την αυτονόμηση της Πυροσβεστικής Υπηρεσίας, επισημαίνοντας ότι ένα τέτοιο βήμα θα αποτελούσε κίνηση στην κατεύθυνση της καλύτερης οργάνωσης του εν λόγω σώματος. Κι ενώ η αρμόδια Κοινοβουλευτική Επιτροπή Νομικών συμπλήρωσε τη διεξοδική συζήτηση του νομοσχεδίου που η κυβέρνηση κατέθεσε για την αυτονόμηση και αναβάθμιση της Πυροσβεστικής Υπηρεσίας, αίφνης αυτό αποσύρθηκε από την εκτελεστική εξουσία, χωρίς να υπάρχει δέσμευση για επαναφορά του.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο μετά την τραγωδία στο Μαρί έχει γίνει κατανοητό ότι τώρα περισσότερο από ποτέ επιβάλλεται η ψήφιση της σχετικής νομοθεσίας για την αυτονόμηση και αναβάθμιση της Πυροσβεστικής Υπηρεσίας και πότε η κυβέρνηση προτίθεται να επαναφέρει το θέμα στη Βουλή.»
