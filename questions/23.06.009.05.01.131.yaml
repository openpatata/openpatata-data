_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.131.htm
by:
- Περδίκης Γιώργος
date: '2010-08-26'
heading: Ερώτηση με αρ. 23.06.009.05.01.131, ημερομηνίας 26 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.131
text: |-
  «Όπως είναι γνωστό, στις ηρωικές μάχες της Τηλλυρίας έλαβαν μέρος και δυο ακταιωροί της νεοσύστατης Εθνικής Φρουράς. Η μία από αυτές, η ακταιωρός “Φαέθων”, βυθίστηκε μετά από άνιση επική μάχη με τα τουρκικά πολεμικά αεροσκάφη. Η βύθιση της ακταιωρού “Φαέθων” προκάλεσε το θάνατο έξι ναυτικών από την Ελλάδα, μελών του πληρώματος της ακταιωρού, και ενός Κύπριου εθελοντή από τη Μόρφου. Ο κυβερνήτης της ακταιωρού “Φαέθων” και οι επιζήσαντες άντρες και των δύο ακταιωρών διατύπωσαν δημοσίως το παράπονο ότι η κυπριακή πολιτεία δεν έχει τιμήσει ποτέ επισήμως αυτούς που πολέμησαν και αυτούς που έπεσαν πολεμώντας στα δυο αυτά σκάφη για την προάσπιση της κυπριακής ελευθερίας.

  Παρακαλώ τον αρμόδιο υπουργό να εξηγήσει στη Βουλή των Αντιπροσώπων γιατί η Κυπριακή Δημοκρατία δεν έχει τιμήσει δεόντως τους νεκρούς και τους επιζώντες που έλαβαν μέρος με τις ακταιωρούς “Φαέθων” και “Αρίων”στις ηρωικές μάχες της Τηλλυρίας το 1964.»
