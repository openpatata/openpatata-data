_id: 23.06.010.04.518_169
_position_on_page: 169
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_518.htm
by:
- mp_id: perdikis-giorgos
date: '2015-04-07'
heading: Ερώτηση με αρ. 23.06.010.04.518, ημερομηνίας 7 Απριλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.518
text: |-
  «Ο προϋπολογισμός που διέθετε το κράτος για την αγορά έργων τέχνης από εκθέσεις Κυπρίων καλλιτεχνών για τη συλλογή της Κρατικής Πινακοθήκης έχει μειωθεί με την πάροδο των χρόνων από τις €250.000 στις €50.000. Με αυτό το ελάχιστο ποσό καλείται η Επιτροπή Αγοράς Έργων Τέχνης να επιλέξει κάθε χρόνο έργα από όλη την Κύπρο αντιπροσωπευτικά της καλλιτεχνικής παραγωγής, για να εκτεθούν στην Κρατική Πινακοθήκη. Αποτέλεσμα αυτής της εξαιρετικά σημαντικής μείωσης του κονδυλίου είναι όχι μόνο η Κρατική Πινακοθήκη να μην έχει αντιπροσωπευτικά έργα της περιόδου αυτής, αλλά και οι καλλιτέχνες να μην τυγχάνουν οικονομικής στήριξης από το κράτος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να αυξήσει το σχετικό κονδύλι του προϋπολογισμού για το έτος 2016, έτσι ώστε η Επιτροπή Αγοράς Έργων Τέχνης να μπορεί να επιλέξει έργα αντιπροσωπευτικά της καλλιτεχνικής αυτής περιόδου για τον επόμενο χρόνο και παράλληλα να στηριχθούν οικονομικά οι Κύπριοι καλλιτέχνες.»
