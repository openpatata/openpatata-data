answers:
- http://www2.parliament.cy/parliamentgr/008_3g/23_06_010_03_465.htm
identifier: 23.06.010.03.465
question:
  by:
  - Περδίκης Γιώργος
  date: '2014-01-29'
  text: |-
    «Στην τελευταία έκθεση της Γενικής Ελέγκτριας σημειώνεται ότι στις πλείστες περιπτώσεις οι δικηγόροι στους οποίους καταβλήθηκαν έξοδα για νομικές αρωγές εντός του 2012 από τα επαρχιακά δικαστήρια δεν υπέβαλαν φορολογικά τιμολόγια για την πληρωμή των εξόδων τους, με αποτέλεσμα να μην καταβληθεί φόρος προστιθέμενης αξίας (ΦΠΑ), παρ’ όλο που ορισμένοι ήταν εγγεγραμμένοι στο μητρώο ΦΠΑ ή έπρεπε να είχαν εγγραφεί, εφόσον τα ποσά που έλαβαν από το δικαστήριο για νομικές αρωγές υπερέβαιναν τον ετήσιο κύκλο εργασιών των €15.600, που καθιστά την εγγραφή στο μητρώο ΦΠΑ υποχρεωτική.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν ελεγχθεί φορολογικά οι δικηγόροι οι οποίοι λαμβάνουν αμοιβές για νομικές αρωγές. Επίσης, καλείται ο υπουργός να εξηγήσει στη Βουλή των Αντιπροσώπων τους λόγους που υπάρχει τόσο μεγάλη διακύμανση στις αμοιβές των δικηγόρων που αναλαμβάνουν τις νομικές αρωγές, καθώς και γιατί δεν καθιερώθηκε μία σταθερή μέγιστη αμοιβή για όλες τις περιπτώσεις και σε όλα τα επαρχιακά δικαστήρια. Τέλος, παρακαλώ τον αρμόδιο υπουργό να καταθέσει στη Βουλή των Αντιπροσώπων ονομαστικό κατάλογο των δικηγόρων που έλαβαν αμοιβές για νομικές αρωγές στα κακουργιοδικεία και στα επαρχιακά δικαστήρια τουλάχιστον τα τελευταία πέντε χρόνια, ως επίσης το ύψος της αμοιβής ανά υπόθεση και ανά δικηγόρο.»
  title: Ερώτηση με αρ. 23.06.010.03.465, ημερομηνίας 29 Ιανουαρίου 2014, του βουλευτή
    εκλογικής περιφέρειας Λευκωσίας κ. Γιώργου Περδίκη
