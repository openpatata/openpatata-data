answers:
- http://www2.parliament.cy/parliamentgr/008_03/23_06_008_02_147.htm
identifier: 23.06.008.02.147
question:
  by:
  - Γεωργίου Γεώργιος
  date: '2002-12-12'
  text: |-
    «Σε πρόσφατη επίσκεψή μου στο χωριό Επισκοπή στη Λεμεσό και συνάντησή μου με το κοινοτικό συμβούλιο πληροφορήθηκα ότι, παρ’ όλο που εδώ και πολλά χρόνια εφαρμόζεται σε όλες τις παράλιες περιοχές ο περί Παραλιών Νόμος, στην περιοχή Επισκοπής δεν μπορεί να εφαρμοστεί, λόγω του ότι η παραλία βρίσκεται μέσα στα όρια των βρετανικών βάσεων. Σημειώνεται ότι για το θέμα αυτό το κοινοτικό συμβούλιο είχε συνάντηση με τις αρχές των βρετανικών βάσεων, κατά την οποία δόθηκαν υποσχέσεις ότι θα υιοθετηθεί ο περί Παραλιών Νόμος, ούτως ώστε να μπορεί το κοινοτικό συμβούλιο να αναλάβει τη διαχείριση της παραλίας.

    Για το θέμα αυτό το κοινοτικό συμβούλιο είχε υποβάλει σχετικό υπόμνημα στο Υπουργείο Εσωτερικών, ημερομηνίας 7 Μαρτίου 2002.

    Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

    1. Έλαβε γνώση του υπομνήματος, ημερομηνίας 7 Μαρτίου 2002, του κοινοτικού συμβουλίου Επισκοπής Λεμεσού;

    2. Ποιες είναι οι απόψεις και θέσεις του σχετικά με το αίτημα του κοινοτικού συμβουλίου Επισκοπής Λεμεσού;»
  title: Ερώτηση με αρ. 23.06.008.02.147 που υποβλήθηκε από το βουλευτή εκλογικής
    περιφέρειας Αμμοχώστου κ. Γεώργιο Γεωργίου στις 12 Δεκεμβρίου 2002.
