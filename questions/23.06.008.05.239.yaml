answers:
- http://www2.parliament.cy/parliamentgr/008_03b/23_06_008_05_239.htm
identifier: 23.06.008.05.239
question:
  by:
  - Ομήρου Γιαννάκης
  date: '2006-02-13'
  text: |-
    «Καλείται το αρμόδιο υπουργείο να πληροφορήσει τη Βουλή των Αντιπροσώπων πώς αντιμετωπίζει τα πιο κάτω αιτήματα της ΠΟΒΕΚ και των καταστηματαρχών της Λαϊκής Γειτονιάς στη Λευκωσία:

    1. Να καταργηθούν οι περιορισμοί στις άδειες χρήσης των καταστημάτων, δηλαδή να παρέχεται στον ένοικο υποστατικού η δυνατότητα αλλαγής χρήσης και η εκμετάλλευση αέρα επιχείρησης.

    2. Να γίνει πιο επισταμένη και πιο συστηματική η καθαριότητα στους κοινόχρηστους χώρους και στις τουαλέτες. Χρειάζεται απαραίτητα αύξηση του αριθμού των αποχωρητηρίων και δυνατότητα πρόσβασης των αναπήρων σε αυτά.

    3. Να ανασταλεί η αύξηση του ενοικίου κάθε δύο χρόνια κατά 14% στους ενοίκους, η οποία επιβάλλεται ανελλιπώς εδώ και είκοσι τρία χρόνια. Η οικονομική δυσπραγία ως αποτέλεσμα της πενιχρής προσέλευσης τουριστών έχει οδηγήσει τα μισά υποστατικά στο κλείσιμο. Υπάρχει αίτημα για μηδενική αύξηση για τα επόμενα δύο χρόνια, για να καταστεί δυνατή η επιβίωση των καταστηματαρχών.

    4. Να επανέλθει στη Λαϊκή Γειτονιά το Μουσείο Αργυροχοΐας-Νομισματοκοπίας με μηδενικό ενοίκιο, όπως ήταν στα πρώτα χρόνια λειτουργίας του.

    5. Να εγκαταλειφθεί κάθε σκέψη ή ενέργεια μετακίνησης του γραφείου του ΚΟΤ από τη Λαϊκή Γειτονιά.

    6. Να αυξηθεί ο φωτισμός με σχεδιασμό που να συνάδει με το χαρακτήρα της Λαϊκής Γειτονιάς και να υπάρξει σκίαση σε επίπεδο ικανοποιητικό για την αντιμετώπιση του καύσωνα κατά το καλοκαίρι.

    7. Να καταργηθούν τα παζαράκια που δραστηριοποιούνται πάνω στα τείχη της πόλης επηρεάζοντας δυσμενώς τα καταστήματα της Λαϊκής Γειτονιάς.»
  title: Ερώτηση με αρ. 23.06.008.05.239, ημερομηνίας 13 Φεβρουαρίου 2006, του βουλευτή
    εκλογικής περιφέρειας Πάφου κ. Γιαννάκη Ομήρου
