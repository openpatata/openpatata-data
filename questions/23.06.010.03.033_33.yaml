_id: 23.06.010.03.033_33
_position_on_page: 33
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_033.htm
by:
- Χαραλαμπίδου Ειρήνη
date: '2013-07-24'
heading: Ερώτηση με αρ. 23.06.010.03.033, ημερομηνίας 24 Ιουλίου 2013, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.033
text: |-
  «Παρακαλείται ο αρμόδιος υπουργός να μας πληροφορήσει για τους λόγους που τον οδήγησαν στην απόφασή του για άρση των αρμοδιοτήτων του γενικού διευθυντή του Υπουργείου Υγείας σχετικά με το θέμα έγκρισης αποστολής ασθενών στο εξωτερικό. Ο γενικός διευθυντής του υπουργείου είναι ο κατά νόμο ελέγχων λειτουργός των δαπανών του υπουργείου. Η πρακτική αυτή ίσχυε τα τελευταία δύο χρόνια και ήθελε τον υπουργό και το γενικό διευθυντή να εγκρίνουν τις αποστολές, με αποτέλεσμα το εν λόγω κονδύλι να περιορισθεί δραματικά το 2011 και το 2012. Ζητούμε να πληροφορηθούμε γιατί ο αρμόδιος υπουργός πήρε τη συγκεκριμένη απόφαση.

  Υπενθυμίζω ότι κατά το 2010 το συγκεκριμένο κονδύλι ήταν σε μια ανεξέλεγκτη πορεία και ανήλθε στα €43 εκατομ. Την ευθύνη έγκρισης τότε είχε μόνο ο υπουργός και δύο άλλοι λειτουργοί που όρισε ο ίδιος, ενώ την ευθύνη για τις δαπάνες είχε ο γενικός διευθυντής του υπουργείου, ο οποίος εξαναγκαζόταν να εγκρίνει, χωρίς να έχει συμμετοχή στη λήψη της απόφασης.»
