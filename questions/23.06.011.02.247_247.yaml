_id: 23.06.011.02.247_247
_position_on_page: 247
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_247.htm
by:
- mp_id: loukaidis-giorgos
date: '2017-11-01'
heading: Ερώτηση με αρ. 23.06.011.02.247, ημερομηνίας 1ης Νοεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Λουκαΐδη
identifier: 23.06.011.02.247
text: |-
  «Παρακαλούμε τον αρμόδιο υπουργό να μας ενημερώσει γιατί μέχρι στιγμής δεν έχουν υλοποιηθεί οι συστάσεις που περιέχονται στη μελέτη για τη μεταρρύθμιση της δημόσιας υπηρεσίας βάσει των οποίων το Ανώτερο Ξενοδοχειακό Ινστιτούτο Κύπρου (ΑΞΙΚ) έπρεπε να υπαχθεί στο Υπουργείο Παιδείας και Πολιτισμού μέχρι το τέλος του 2016.

  Σύμφωνα με πληροφορίες μας, τόσο η εν λόγω μελέτη όσο και προηγούμενες μελέτες προκρίνουν την αναβάθμιση του ΑΞΙΚ και τη διόρθωση μιας στρέβλωσης η οποία για χρόνια κρατεί καθηλωμένο το ινστιτούτο, το οποίο φαίνεται να μην τυγχάνει της μεταχείρισης που αρμόζει σε ένα δημόσιο ίδρυμα τριτοβάθμιας εκπαίδευσης και δεν έχει πρόσβαση σε εκπαιδευτικούς πόρους. Επίσης, να σημειώσουμε ότι, σύμφωνα με τον περί της Διασφάλισης και Πιστοποίησης της Ποιότητας της Ανώτερης Εκπαίδευσης και της Ίδρυσης και Λειτουργίας Φορέα για Συναφή Θέματα Νόμο του 2015, επιβάλλεται όπως και τα δημόσια εκπαιδευτικά ιδρύματα συμμορφώνονται με τις πρόνοιες της νομοθεσίας.

  Θα θέλαμε να γνωρίζουμε τι έχετε πράξει προς αυτή την κατεύθυνση κι αν έχουν γίνει οποιεσδήποτε επενδύσεις, ώστε το ΑΞΙΚ να πληρεί τους όρους και τις προϋποθέσεις που θέτει η νομοθεσία για τα ανώτερα εκπαιδευτικά ιδρύματα του τόπου.»
