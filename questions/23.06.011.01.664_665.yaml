_id: 23.06.011.01.664_665
_position_on_page: 665
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_664.htm
by:
- mp_id: perdikis-giorgos
date: '2017-03-17'
heading: Ερώτηση με αρ. 23.06.011.01.664, ημερομηνίας 17 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.664
text: |-
  «Έχω πληροφορηθεί ότι η κυβέρνηση κατέθεσε στις 7 Νοεμβρίου 2013 δύο σημαντικά νομοσχέδια, που αφορούν τη θέσπιση νομοθεσίας με την οποία στοιχειοθετούνται τα ποινικά αδικήματα της εκ προθέσεως παράβασης διατάξεων του συντάγματος ή των νόμων της Δημοκρατίας και της εκ προθέσεως βλάβης των συμφερόντων της Δημοκρατίας από υπουργό, υφυπουργό, κυβερνητικό εκπρόσωπο, Γενικό Ελεγκτή, βοηθό του Γενικού Ελεγκτή, Διοικητή της Κεντρικής Τράπεζας κ.ο.κ. Κατά τη διάρκεια της συζήτησης προέκυψε θέμα σχετικά με το Διοικητή της Κεντρικής Τράπεζας, διότι κρίθηκε ότι απαιτείται η λήψη γνώμης από την Ευρωπαϊκή Κεντρική Τράπεζα. Ο Υπουργός Δικαιοσύνης πληροφόρησε τη Βουλή των Αντιπροσώπων με επιστολή του, ημερομηνίας 19 Μαΐου 2015, ότι προτίθεται να ζητήσει την εν λόγω γνώμη σε μεταγενέστερο στάδιο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ζητήσει την εν λόγω γνώμη της Ευρωπαϊκής Κεντρικής Τράπεζας, ποια ήταν η ανταπόκρισή της, καθώς και ποια είναι τα επόμενα απαιτούμενα μέτρα που προτίθεται να λάβει για προώθηση της σχετικής νομοθεσίας.»
