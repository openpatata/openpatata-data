_id: 23.06.010.01.1101_743
_position_on_page: 743
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1101.htm
by:
- mp_id: perdikis-giorgos
date: '2012-07-19'
heading: Ερώτηση με αρ. 23.06.010.01.1101, ημερομηνίας 19 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1101
text: |-
  « Έχω πληροφορηθεί ότι οι τουρκικές εφημερίδες “Vatan” και “Aksam” αναφέρουν ότι η Τουρκία ετοιμάζεται να αναλάβει σημαντική θέση στο Διεθνές Νομισματικό Ταμείο (ΔΝΤ). Σύμφωνα με τα δημοσιεύματα των τουρκικών εφημερίδων, το 2014 η Τουρκία θα εισέλθει στο Εκτελεστικό Συμβούλιο των Διευθύνοντων Συμβούλων, που είναι ένα από τα βασικά όργανα του ΔΝΤ. Το πρώτο βήμα θα γίνει φέτος, οπόταν η Τουρκία θα αναλάβει πόστο υποδιεύθυνσης στο συμβούλιο αυτό, ενώ το 2014 θα αναλάβει τη διευθυντική θέση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύουν τα δημοσιεύματα των τουρκικών εφημερίδων σχετικά με την είσοδο της Τουρκίας στο Εκτελεστικό Συμβούλιο των Διευθύνοντων Συμβούλων του ΔΝΤ, πόσο θα επηρεάσει μια τέτοια εξέλιξη τη διαδικασία της εφαρμογής του μνημονίου της τρόικας (ΔΝΤ, Ευρωπαϊκή Ένωση, Ευρωπαϊκή Κεντρική Τράπεζα), καθώς και αν η Κυπριακή Δημοκρατία προτίθεται να προβεί σε οποιαδήποτε διαβήματα, προκειμένου να αποτρέψει την είσοδο της Τουρκίας στο εν λόγω συμβούλιο.»
