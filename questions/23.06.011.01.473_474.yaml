_id: 23.06.011.01.473_474
_position_on_page: 474
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: myrianthous-ilias
date: '2017-01-31'
heading: Ερώτηση με αρ. 23.06.011.01.473, ημερομηνίας 31ης Ιανουαρίου 2017, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.473
text: |-
  «Η δήλωση πολιτικής για την ανέγερση μεμονωμένης κατοικίας σε αγροτικά τεμάχια έχει δημιουργήσει τεράστια προβλήματα στις κοινότητες και στους κατοίκους, προβλήματα κοινωνικά και οικονομικά, αλλά και προβλήματα που αφορούν την ανάπτυξη. Είναι γεγονός ότι η έλλειψη στο παρελθόν συγκεκριμένης πολιτικής για το θέμα της μεμονωμένης κατοικίας έχει δημιουργήσει μία άναρχη οικιστική ανάπτυξη. Παρ’ όλα αυτά, με την πρόθεση του κράτους για εφαρμογή της νέας πολιτικής δημιουργούνται τα εν λόγω προβλήματα.

  Ως εκ τούτου, καλείται ο αρμόδιος υπουργός να ενημερώσει το σώμα για τα πιο κάτω:

  1. Ποια είναι τα κριτήρια, για να μπορέσει κάποιος σήμερα να ανεγείρει μεμονωμένη κατοικία σε μια κοινότητα;

  2. Ποιες εισηγήσεις της Ένωσης Κοινοτήτων Κύπρου έχουν ενταχθεί σε αυτή την πολιτική;

  3. Τι γίνεται με τις πολεοδομικές άδειες και άδειες οικοδομής που έχουν εκδοθεί σε ιδιοκτήτες αγροτικών τεμαχίων τα τελευταία χρόνια που λόγω οικονομικής κρίσης δεν μπόρεσαν να ανεγείρουν την κατοικία τους;

  4. Πώς εφαρμόζεται αυτή η πολιτική σε κοινότητες που οι πολεοδομικές ζώνες δε χαράχτηκαν με βάση μελέτες, αλλά έπειτα από πιέσεις ή προτάσεις που ικανοποιούσαν συγκεκριμένες περιπτώσεις, χωρίς να λαμβάνουν υπόψη οικονομικούς, περιβαλλοντικούς, γεωργικούς και κοινωνικούς παράγοντες;»
