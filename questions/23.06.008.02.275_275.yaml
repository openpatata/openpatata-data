_position_on_page: 275
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_275.htm
by:
- Καράς Αντώνης
date: '2003-04-10'
heading: Ερώτηση με αρ. 23.06.008.02.275 που υποβλήθηκε από το βουλευτή εκλογικής
  περιφέρειας Αμμοχώστου κ. Αντώνη Καρά στις 10 Απριλίου 2003
identifier: 23.06.008.02.275
text: |-
  «Έχω πληροφορηθεί ότι στην επαρχία Αμμοχώστου δεν υπάρχουν τακτικά δρομολόγια για μεταφορά εργαζομένων στις τουριστικές περιοχές που να πραγματοποιούνται βάσει των ωραρίων των ξενοδοχοϋπαλλήλων. Ως εκ τούτου, οι χιλιάδες εργαζόμενοι αναγκάζονται να χρησιμοποιούν ιδιωτικά μέσα, με αποτέλεσμα όχι μόνο την οικονομική επιβάρυνση των ιδίων, αλλά και τη σπατάλη ενέργειας, τη ρύπανση της ατμόσφαιρας κτλ.

  Υπάρχει αίτημα των ξενοδοχοϋπαλλήλων της επαρχίας Αμμοχώστου για εξασφάλιση σύγχρονων μεταφορικών μέσων και για τον καθορισμό της επαρχίας Αμμοχώστου ως αστικής περιοχής, με κέντρα μεταφοράς τον Πρωταρά και την Αγία Νάπα και συνεχή δρομολόγια για μεταφορά των εργαζομένων.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

  1. Υπάρχουν οποιαδήποτε σχέδια για απάμβλυνση/επίλυση του προβλήματος; Αν ναι, πότε αναμένεται να εφαρμοστούν;

  2. Υπάρχουν οποιαδήποτε σχέδια για αναβάθμιση των δημόσιων συγκοινωνιών γενικότερα στην επαρχία Αμμοχώστου;

  Ποιο είναι το πρόγραμμα/πρόθεση της κυβέρνησης για αναβάθμιση των δημόσιων συγκοινωνιών σε ολόκληρη την Κύπρο;»
