answer: http://www2.parliament.cy/parliamentgr/008_3g/23_06_010_04_371.htm
identifier: 23.06.010.04.371
question:
  by:
  - Περδίκης Γιώργος
  date: '2015-01-13'
  text: |
    «Έχω πληροφορηθεί για το Ευρωπαϊκό Ταμείο Προσαρμογής στην Παγκοσμιοποίηση, που σκοπό έχει τη στήριξη απολυμένων εργαζομένων, κυρίως στις περιφέρειες και στους κλάδους που μειονεκτούν λόγω του ανοίγματος στην παγκοσμιοποιημένη οικονομία. Όπως πληροφορήθηκα από παλαιότερη απάντηση της πρώην Υπουργού Εργασίας και Κοινωνικών Ασφαλίσεων κ. Σωτηρούλας Χαραλάμπους σε ερώτησή μου, ημερομηνίας 26 Σεπτεμβρίου 2002, με αρ. 23.06.010.02.129, που αφορούσε την υποβολή αίτησης της Κυπριακής Δημοκρατίας, ώστε να εκμεταλλευτεί τους διαθέσιμους πόρους του εν λόγω ταμείου προς όφελος των εργαζομένων που έχουν πληγεί από την ανεργία, η Kύπρος δεν είχε προβεί μέχρι τότε στην υποβολή αίτησης για χρηματοδότηση από το ταμείο.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο η Κυπριακή Δημοκρατία έχει υποβάλει αίτηση προς το Ευρωπαϊκό Ταμείο Προσαρμογής στην Παγκοσμιοποίηση, για να εκμεταλλευτεί τους διαθέσιμους πόρους προς όφελος των απολυμένων από το χώρο των οικοδομών, τις Κυπριακές Αερογραμμές, τον ξενοδοχειακό τομέα κ.λπ.»
  title: Ερώτηση με αρ. 23.06.010.04.371, ημερομηνίας 13 Ιανουαρίου 2015, του βουλευτή εκλογικής περιφέρειας Λευκωσίας κ. Γιώργου Περδίκη
