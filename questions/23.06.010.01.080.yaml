answers:
- http://www2.parliament.cy/parliamentgr/008-3f/23_06_010_01.080.htm
by:
- Χατζηγιάννης Κυριάκος
date: '2011-09-02'
heading: Ερώτηση με αρ. 23.06.010.01.080, ημερομηνίας 2 Σεπτεμβρίου 2011, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.080
text: |-
  «Έχει παρατηρηθεί δυσμενής διάκριση μεταξύ πολιτών της Κυπριακής Δημοκρατίας οι οποίοι διαμένουν στις μη ελεγχόμενες από τη Δημοκρατία περιοχές με αυτούς που διαμένουν στις ελεύθερες περιοχές. Η διάκριση αφορά το σχέδιο για παραχώρηση οικονομικής βοήθειας στους εγκλωβισμένους λόγω ειδικών δυσκολιών κατά τη γεωργική τους απασχόληση. Ενώ για τους παραγωγούς στις ελεύθερες περιοχές δεν υπάρχει ποσοτικός περιορισμός καλλιέργειας, για τους παραγωγούς στις κατεχόμενες περιοχές έχει επιβληθεί περιορισμός στην έκταση της καλλιέργειας (πεντακόσιες σκάλες γης) και στην εκτροφή παραγωγικών ζώων (μέχρι εκατόν αιγοπρόβατα).

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο προτίθεται να άρει τη διάκριση αυτή και, εάν ναι, πότε.»
