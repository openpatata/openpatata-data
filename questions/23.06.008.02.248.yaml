_sources:
- http://www2.parliament.cy/parliamentgr/008_02/chronological/008_02_HB.htm
answers: []
by:
- Περδίκης Γιώργος
date: '2003-03-19'
heading: Ερώτηση με αρ. 23.06.008.02.248 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 19 Μαρτίου 2003
identifier: 23.06.008.02.248
text: |-
  «Έχω πληροφορηθεί ότι το υπό έγκριση σχέδιο προώθησης των ανανεώσιμων πηγών ενέργειας δεν προνοεί φορολογικές ελαφρύνσεις σχετικά με το ΦΠΑ. Δηλαδή, οι εταιρείες, οι βιομηχανίες και γενικά όσοι φορείς δημόσιου δικαίου χρεώνουν και χρεώνονται στις συναλλαγές τους το ΦΠΑ ουσιαστικά πλεονεκτούν έναντι των ιδιωτών, των μεμονωμένων πολιτών, που θα ήθελαν να χρησιμοποιήσουν ανανεώσιμες πηγές ενέργειας για οικιακούς σκοπούς, γιατί οι ιδιώτες θα πρέπει να πληρώσουν (χωρίς να εισπράξουν) το ΦΠΑ.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν μελετάται η τροποποίηση αυτού του συγκεκριμένου σημείου στην πρόταση για την οικονομική στήριξη και προώθηση των ανανεώσιμων πηγών ενέργειας.»
