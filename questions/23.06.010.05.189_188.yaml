_id: 23.06.010.05.189_188
_position_on_page: 188
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- mp_id: perdikis-giorgos
date: '2015-10-15'
heading: Ερώτηση με αρ. 23.06.010.05.189, ημερομηνίας 15 Οκτωβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.189
text: |-
  «Σε συνεδρίαση της Κοινοβουλευτικής Επιτροπής Εσωτερικών πριν από περίπου ένα χρόνο συζητήθηκε η πιθανότητα νομοθετικής ρύθμισης της αυτόματης εγγραφής ψηφοφόρων στον εκλογικό κατάλογο της Κυπριακής Δημοκρατίας, όταν γίνονται δεκαοκτώ ετών. Όταν τέθηκε το ερώτημα γιατί δεν μπορούσε να γίνει αντίστοιχη διευθέτηση για όλους τους πολίτες της Κυπριακής Δημοκρατίας ασχέτως της ηλικίας τους, μας αναφέρθηκε πως το αρχείο πληθυσμού δεν είναι επαρκώς ενημερωμένο. Συγκεκριμένα, μας λέχθηκε ότι δε γίνεται καμία ενημέρωση ούτε για θανάτους ούτε για τη μόνιμη μετοίκηση Κυπρίων πολιτών σε χώρες του εξωτερικού. Η αποκάλυψη αυτή είχε προκαλέσει έκπληξη τότε στα μέλη της συγκεκριμένης κοινοβουλευτικής επιτροπής. Μας είχαν δοθεί διαβεβαιώσεις πως θα λαμβάνονταν μέτρα για διόρθωση του προβλήματος και πως το αρχείο πληθυσμού θα τύγχανε άμεσης ενημέρωσης, ενόψει και των επικείμενων ευρωεκλογών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν αυτή η εργασία έχει διεκπεραιωθεί, για τα μέτρα που έχουν ληφθεί για αποφυγή παρόμοιων προβλημάτων στο μέλλον, καθώς και τα ονόματα πόσων νεκρών και μεταναστών έχουν αφαιρεθεί από τον εκλογικό κατάλογο.»
