_id: 23.06.010.02.609_609
_position_on_page: 609
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.609.htm
by:
- mp_id: perdikis-giorgos
date: '2013-05-23'
heading: Ερώτηση με αρ. 23.06.010.02.609, ημερομηνίας 23 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.609
text: |-
  «Σε πρόσφατη περιοδεία μου στα χωριά της ορεινής Πάφου πολλοί κοινοτάρχες μού εξέθεσαν το μεγάλο πρόβλημα με την ανεξέλεγκτη βόσκηση ζώων, που καταστρέφει φυτείες και άλλες περιουσίες. Η κατάσταση θυμίζει άλλες εποχές και εγκυμονεί σοβαρούς κινδύνους. Οι προστριβές μεταξύ των κτηνοτρόφων και των γεωργών είναι καθημερινό φαινόμενο. Η κατάργηση του θεσμού του αγροφύλακα δεν επιτρέπει τον επαρκή έλεγχο και την τιμωρία όσων παρανομούν. Αναζητούνται λοιπόν εργαλεία εφαρμογής της νομοθεσίας. Μία σκέψη είναι όσοι κτηνοτρόφοι καταδικάζονται για παράνομη βόσκηση των ζώων τους να μη λαμβάνουν οποιαδήποτε στήριξη από τα κοινοτικά και δημόσια ταμεία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι κτηνοτρόφοι που έχουν καταδικαστεί για παράνομη βόσκηση των ζώων τους συνεχίζουν να λαμβάνουν χρηματοδοτήσεις από τον Κυπριακό Οργανισμό Αγροτικών Πληρωμών και άλλα προγράμματα στήριξης και αν υπάρχει δυνατότητα για αλλαγή του σχετικού νομικού πλαισίου.»
