answers:
- http://www2.parliament.cy/parliamentgr/008_03d/23_06_009_03_336.htm
identifier: 23.06.009.03.336
question:
  by:
  - Τορναρίτης Νίκος
  date: '2009-01-26'
  text: |-
    «“Απόφαση του Υπουργικού Συμβουλίου, κατά τη συνεδρία του στις 17 Δεκεμβρίου 2008, με την οποία ακύρωσε την απόφασή του με αρ. 66.681, ημερομηνίας 17 Ιανουαρίου 2008, και επανέφερε σε ισχύ την απόφασή του με αρ. 65.663, ημερομηνίας 13 Ιουνίου 2007, σύμφωνα με την οποία:

    · το Κέντρο Περιβαλλοντικής Εκπαίδευσης και Ενημέρωσης της Κοινότητας Ακρωτηρίου να συμπεριληφθεί στο δίκτυο κέντρων περιβαλλοντικής εκπαίδευσης, που σχεδιάζει το Υπουργείο Παιδείας και Πολιτισμού,

    · το Κυπριακό Κέντρο Περιβαλλοντικής Έρευνας και Εκπαίδευσης της Ιεράς Μητρόπολης Λεμεσού (ΚΥΚΠΕΕ), το οποίο επίσης λειτουργεί στην περιοχή του Ακρωτηρίου, να λειτουργήσει στη βάση ιδιωτικής πρωτοβουλίας σε θέματα εφαρμοσμένης έρευνας και όχι εκπαίδευσης.”

    Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τα εξής:

    1. Ποιοι είναι οι λόγοι της μη εφαρμογής από το Υπουργείο Παιδείας και Πολιτισμού της απόφασης του Υπουργικού Συμβουλίου με αρ. 66.681, ημερομηνίας 17 Ιανουαρίου 2008;

    2. Ποιοι είναι οι λόγοι της κατάθεσης πρότασης από το Υπουργείο Παιδείας και Πολιτισμού για ακύρωση της απόφασης που ενέτασσε το Κυπριακό Κέντρο Περιβαλλοντικής Έρευνας και Εκπαίδευσης της Ιεράς Μητρόπολης Λεμεσού στο δίκτυο των κέντρων περιβαλλοντικής εκπαίδευσης του Υπουργείου Παιδείας και Πολιτισμού;

    3. Γιατί να μη λειτουργήσει το πιο πάνω κέντρο σε θέματα εκπαίδευσης, αλλά εφαρμοσμένης έρευνας; Η κύρια δράση του είναι η περιβαλλοντική εκπαίδευση. Μέχρι σήμερα έχουν παρακολουθήσει δωρεάν τα προγράμματά του περιβαλλοντικής εκπαίδευσης πάνω από 14 000 μαθητές και ο αριθμός αναμένεται να φθάσει έως και τις 20 000 μέχρι το τέλος της σχολικής χρονιάς.

    4. Γιατί να μην ενταχθεί το Κυπριακό Κέντρο Περιβαλλοντικής Έρευνας και Εκπαίδευσης στο δίκτυο των κέντρων περιβαλλοντικής εκπαίδευσης του Υπουργείου Παιδείας και Πολιτισμού;»
  title: Ερώτηση με αρ. 23.06.009.03.336, ημερομηνίας 26 Ιανουαρίου 2009, του βουλευτή
    εκλογικής περιφέρειας Λευκωσίας κ. Νίκου Τορναρίτη
