answers:
- http://www2.parliament.cy/parliamentgr/008_03b/23_06_008_04_002.htm
by:
- Καράς Αντώνης
date: '2004-09-09'
heading: Ερώτηση με αρ. 23.06.008.04.124, ημερομηνίας 9 Σεπτεμβρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.04.124
text: |-
  «Σχετικά με την ανέγερση του Γυμνασίου Λιοπετρίου, σε απάντησή του, ημερομηνίας 14 Μαΐου 2003, ο Υπουργός Παιδείας και Πολιτισμού κ. Πεύκιος Γεωργιάδης ανέφερε τα ακόλουθα:

  “Στο παρόν στάδιο η διαδικασία βρίσκεται στην ολοκλήρωση των τελικών αρχιτεκτονικών σχεδίων και των δελτίων ποσοτήτων. Τον επόμενο μήνα (Ιούνιος 2003) αναμένεται να συμπληρωθούν τα έγγραφα των προσφορών και να προκηρυχθούν οι προσφορές. Το όλο έργο αναμένεται να ολοκληρωθεί το 2005 και το σχολείο να λειτουργήσει τη σχολική χρονικά 2005-2006”.

  Σύμφωνα με ενημέρωση που είχα από το κοινοτικό συμβούλιο Λιοπετρίου, παρατηρείται καθυστέρηση στην έναρξη των εργασιών για την ανέγερση του εν λόγω σχολείου και πιο συγκεκριμένα στην έγκριση της απαιτούμενης δαπάνης από το Γραφείο Προγραμματισμού.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

  1. Σε ποιο στάδιο ευρίσκονται οι διαδικασίες για την ανέγερση του Γυμνασίου Λιοπετρίου;

  2. Πότε υπολογίζεται ότι θα αρχίσουν και θα ολοκληρωθούν οι κατασκευαστικές εργασίες του εν λόγω έργου;»
