_id: 23.06.009.05.01.576_576
_position_on_page: 576
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.576.htm
by:
- mp_id: perdikis-giorgos
date: '2011-02-01'
heading: Ερώτηση με αρ. 23.06.009.05.01.576, ημερομηνίας 1ης Φεβρουαρίου 2011, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.576
text: |-
  «Από παλαιότερη απάντηση της Υπουργού Συγκοινωνιών και Έργων κ. Ερατώς Κοζάκου Μαρκουλλή στην ερώτησή μου με αρ. 23.06.009.04.1138 με θέμα το θανατηφόρο εργατικό ατύχημα που έγινε την 1η Μαΐου 2010 στην Αμμόχωστο, πληροφορήθηκα ότι η υπόθεση διερευνάτο από το Τμήμα Ηλεκτρονικών Επικοινωνιών. Όπως πληροφορήθηκα, το τμήμα έχει αποστείλει επιστολή προς τους δύο αδειούχους τηλεπικοινωνιακούς παροχείς Cyta και MTN, καθώς και στο Υπουργείο Εργασίας και Κοινωνικών Ασφαλίσεων σχετικά με την ύπαρξη τεχνικών όρων και προδιαγραφών για παραχώρηση άδειας εγκατάστασης κεραίας κινητής τηλεφωνίας σε στέγες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις απόψεις των τηλεπικοινωνιακών παροχέων Cyta και ΜΤΝ, καθώς και για τις απόψεις του Υπουργείου Εργασίας και Κοινωνικών Ασφαλίσεων σχετικά με την ανάγκη να τίθενται τεχνικοί όροι και προδιαγραφές για παραχώρηση άδειας για εγκατάσταση κεραίας κινητής τηλεφωνίας σε στέγες, ώστε να αποφεύγονται τα εργατικά ατυχήματα.»
