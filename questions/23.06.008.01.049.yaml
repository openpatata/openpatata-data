answers:
- http://www2.parliament.cy/parliamentgr/008_03/23_06_008_01_049.htm
by:
- Χρυσοστόμου Άριστος
date: '2002-01-03'
heading: Ερώτηση με αρ. 23.06.008.01.049 που υποβλήθηκε από το βουλευτή εκλογικής
  περιφέρειας Λεμεσού κ. Άριστο Χρυσοστόμου στις 3 Ιανουαρίου 2002.
identifier: 23.06.008.01.049
text: |-
  « Το Γραφείο Τύπου και Πληροφοριών της Κυπριακής Δημοκρατίας κυκλοφόρησε ημερολόγιο για το 2002. Ανάμεσα στα πολύ χρήσιμα στοιχεία που παρατίθενται υπάρχουν αναφορές και στην πολιτική πτυχή του κυπριακού προβλήματος.

  Εις ό,τι αφορά την τουρκανταρσία υπάρχει η εξής αναφορά: “1st December 1963: disturbances began between the two communities”.

  Το ημερολόγιο εκδόθηκε στην αγγλική και αντιλαμβάνομαι ότι πρόθεση του Γραφείου Τύπου και Πληροφοριών είναι να το διαθέσει σε πρεσβείες, ξένες αποστολές και αλλού και ότι θα αποτελεί για τους χρήστες του πηγή επίσημης πληροφόρησης.

  Με την αναφορά αυτή, που κατά λέξη σημαίνει “1η Δεκεμβρίου 1963: άρχισαν ταραχές ανάμεσα στις δύο κοινότητες”, όχι μόνο δεν αποδίδονται τα πραγματικά γεγονότα, αλλά κατανέμεται ίση ευθύνη στις δύο κοινότητες και ασφαλώς αυτό αφορά και τις εξελίξεις που ακολούθησαν. Αυτή την εντύπωση θα αποκομίσει ο αναγνώστης του επίσημου αυτού κειμένου που δεν έζησε ή δεν έμαθε τα πραγματικά γεγονότα.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν το υπό αναφορά κείμενο εκφράζει τη θέση της κυβέρνησης και, αν όχι, τι μέτρα θα πάρει για την ορθή διατύπωση των γεγονότων.»
