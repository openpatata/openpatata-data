_id: 23.06.010.05.242_243
_position_on_page: 243
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- mp_id: perdikis-giorgos
date: '2015-11-27'
heading: Ερώτηση με αρ. 23.06.010.05.242, ημερομηνίας 27 Νοεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.242
text: |-
  «Έχω πληροφορηθεί ότι η Ευρωπαϊκή Επιτροπή αποφάσισε να κινήσει διαδικασίες κατά της Ουγγαρίας αναφορικά με την επέκταση του πυρηνικού σταθμού “Parks II”. Η Ευρωπαϊκή Επιτροπή έχει εκφράσει ανησυχίες για τη συμβατότητα του έργου με τις Οδηγίες και τους Κανονισμούς της Ευρωπαϊκής Επιτροπής όσον αφορά τη διαδικασία που πρέπει να ακολουθείται για τη σύναψη δημόσιων συμβάσεων. Η απόφαση αυτή της Ευρωπαϊκής Επιτροπής αναμένεται να εξαναγκάσει την ουγγρική κυβέρνηση να επανεξετάσει την απόφασή της για επέκταση του πυρηνικού εργοστασίου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εξεταστεί, μέσω και της Ευρωπαϊκής Επιτροπής, ότι ακολουθήθηκαν οι ορθές διαδικασίες αναφορικά με την κατασκευή πυρηνικού εργοστασίου στο ’κκουγιου, έτσι ώστε να αποτραπεί η υλοποίηση της απόφασης της τουρκικής κυβέρνησης.»
