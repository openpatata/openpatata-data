_position_on_page: 210
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_210.htm
by:
- Περδίκης Γιώργος
date: '2013-10-16'
heading: Ερώτηση με αρ. 23.06.010.03.210, ημερομηνίας 16 Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.210
text: |-
  «Έχω πληροφορηθεί ότι, λόγω της ακαταλληλότητας της πολυκατοικίας που βρίσκεται στην οδό Κοτζιά Τεπέ αρ. 21 στη Λάρνακα (γνωστή ως “πράσινη πολυκατοικία”), οι ένοικοί της χρειάζεται να μετακομίσουν, ούτως ώστε να κατεδαφιστεί η εν λόγω πολυκατοικία και να ανεγερθεί νέα. Αξίζει να σημειωθεί ότι μέχρι πρόσφατα οι ένοικοι της πολυκατοικίας λάμβαναν διαβεβαιώσεις ότι η πολυκατοικία θα διορθωνόταν τόσο εξωτερικά όσο και εσωτερικά και θα γινόταν εγκατάσταση ανελκυστήρα. Μάλιστα, στάλθηκε επιστολή σε κάτοικο της πολυκατοικίας (ΥΠΑΜΕ 3/2003/13 Οκτ 2010/ΥΠΕΣ/ΥΜΚΑΕ) που τον διαβεβαίωναν ότι όλοι οι ένοικοι της πολυκατοικίας θα λάμβαναν τίτλους ιδιοκτησίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν μετά την ολοκλήρωση του έργου της ανέγερσης νέας πολυκατοικίας θα παραχωρηθούν στους ενοίκους της πολυκατοικίας που κατεδαφίστηκε διαμερίσματα. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να ολοκληρωθεί το εν λόγω έργο.»
