answers: []
identifier: 23.06.010.03.019
question:
  by:
  - Περδίκης Γιώργος
  date: '2013-07-18'
  text: |-
    «Έχω πληροφορηθεί για την περιβαλλοντική μόλυνση κοντά στην περιοχή του δάσους της Κόσης (σε τουρκοκυπριακές περιουσίες) σε απόσταση περίπου οκτακοσίων μέτρων από το στρατόπεδο “Γρηγόρης Αυξεντίου”, κοντά σε οικίες και υποστατικά και σε απόσταση πενήντα μέτρων από το ποτάμι παραπλεύρως του οποίου βρίσκονται δημοτικές διατρήσεις του δήμου Αραδίππου. Σύμφωνα με τις πληροφορίες μου, άγνωστοι παραλαμβάνουν από κάποια περιοχή απόβλητα και τα εναποθέτουν στα χωράφια της περιοχής. Σύμφωνα πάντα με πληροφορίες, η Επαρχιακή Διοίκηση Λάρνακας έδωσε σχετική άδεια, χωρίς όμως να παρακολουθεί την ακολουθούμενη διαδικασία, με αποτέλεσμα να δημιουργηθούν τεράστια περιβαλλοντικά προβλήματα, όπως μολύνσεις, αλλά και να κινδυνεύει η δημόσια υγεία. Στην περιοχή εντοπίζονται εκατομμύρια μύγες.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να αποκατασταθεί το φυσικό περιβάλλον της περιοχής. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει για την παραδειγματική τιμωρία των ενόχων.»
  title: Ερώτηση με αρ. 23.06.010.03.019, ημερομηνίας 18 Ιουλίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
