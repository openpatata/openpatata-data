answers:
- http://www2.parliament.cy/parliamentgr/008-3f/23_06_010_02.526.htm
by:
- Περδίκης Γιώργος
date: '2013-04-08'
heading: Ερώτηση με αρ. 23.06.010.02.526, ημερομηνίας 8 Απριλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.526
text: |-
  «Έχω πληροφορηθεί ότι διαχρονικά το Τμήμα Πολεοδομίας δεν έχει δώσει χορηγία στο δήμο Λακατάμιας για τη συντήρηση του πάρκου “Μιχαλάκης Σοφοκλέους”, με αποτέλεσμα το πάρκο να εγκαταλειφθεί, ενώ κατά καιρούς παρατηρούνται έντονα φαινόμενα βανδαλισμών. Το πάρκο έγινε τόπος συνάθροισης κακοποιών στοιχείων, με συνέπεια οι δημότες δικαιολογημένα να παραπονούνται. Ο δήμος Λακατάμιας, όπως έχω πληροφορηθεί, κρίνει ότι για την επίλυση των προβλημάτων που δημιουργήθηκαν μέρος του χώρου θα μπορούσε να παραχωρηθεί σε ιδιώτη για χρήση και εκμετάλλευση καφεστιατορίου, κλειστού παιδότοπου κτλ., κατόπιν προσφορών με τη μέθοδο του στρατηγικού επενδυτή. Το 2010 ο δήμος επιχείρησε να προκηρύξει προσφορές για ανάθεση διαχείρισης του πάρκου σε στρατηγικό επενδυτή, προσπάθεια που ναυάγησε κατόπιν παρέμβασης του Υπουργείου Εσωτερικών, διότι κάτι τέτοιο απαγορεύεται, αφού αντιτίθεται στους σκοπούς της απαλλοτρίωσης και του όρου ότι θα παραχωρηθεί ως χώρος πρασίνου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται το υπουργείο να αναλάβει το κόστος της συστηματικής φροντίδας και συντήρησης του εν λόγω πάρκου, δεδομένου ότι ο δήμος Λακατάμιας δεν είναι σε θέση να συνεχίσει να το συντηρεί. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να επανεξετάσει το αίτημα του δήμου να προσφοροδοτήσει την ανάθεση της διαχείρισης του πάρκου σε στρατηγικό επενδυτή.»
