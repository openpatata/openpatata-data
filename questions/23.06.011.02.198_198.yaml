_id: 23.06.011.02.198_198
_position_on_page: 198
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_198.htm
by:
- mp_id: perdikis-giorgos
date: '2017-10-10'
heading: Ερώτηση με αρ. 23.06.011.02.198, ημερομηνίας 10 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.198
text: |-
  «Σε συνέχεια των κοινοβουλευτικών μου ερωτήσεων με αρ. φακ. 23.06.011.01.1033 και 23.06.011.02.112 σχετικά με τη σχεδιαζόμενη από την Αρχιεπισκοπή ανάπτυξη σε τεμάχιο (223 Φ. Σχ. 51/27 Ε1-51/27/Ε2) στην περιοχή της Γεροσκήπου και τη συνακόλουθη απόφαση του Υπουργικού Συμβουλίου, ημερομηνίας 8 Ιουνίου 2017, για αποχαρακτηρισμό αρχαίου μνημείου Πίνακα Β', παρακαλώ τον αρμόδιο υπουργό να ενημερώσει τη Βουλή των Αντιπροσώπων τα εξής:

  1. Ποια αρχαία μνημεία Πίνακα Β' αποτελούν εκκλησιαστική ιδιοκτησία;

  2. Ποιες προβλέπεται να είναι οι επιπτώσεις στην προστασία αυτών των χώρων μετά την πρόσφατη απόφαση του Υπουργικού Συμβουλίου που αφορά στο αρχαίο μνημείο Πίνακα Β' (ΚΔΠ αρ. 135/2014) στη θέση Γεροσκήπου-Παχύαμμος (ο χώρος και τα κατάλοιπα ρωμαϊκής εγκατάστασης); Υπενθυμίζεται ότι το τεμάχιο είχε κηρυχτεί το 2014 από το Υπουργικό Συμβούλιο αρχαίο μνημείο Πίνακα Β' λόγω της συγκέντρωσης αρχαίας κεραμικής, καθώς και λόγω άλλων ενδείξεων για την ύπαρξη αρχαιοτήτων. Ωστόσο, αποχαρακτηρίστηκε από αρχαίο μνημείο Πίνακα Β', επειδή δεν είχε ενημερωθεί ο ιδιοκτήτης.

  3. Σε πόσες άλλες περιπτώσεις στο παρελθόν έχει αποχαρακτηριστεί μνημείο και με βάση ποια πρόνοια της νομοθεσίας;

  4. Ποια άλλα μνημεία Πίνακα Β' έχουν κηρυχθεί ως αρχαία από ενημέρωση του ιδιοκτήτη; Όσον αφορά τα μνημεία Πίνακα Β' που ανήκουν στην εκκλησία, έχει ακολουθηθεί σε όλες τις περιπτώσεις η διαδικασία που εισηγείται η Νομική Υπηρεσία;»
