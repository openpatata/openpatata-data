_id: 23.06.010.05.094_95
_position_on_page: 95
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-08-31'
heading: Ερώτηση με αρ. 23.06.010.05.094, ημερομηνίας 31ης Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.094
text: |-
  «Έχω πληροφορηθεί ότι το Υπουργείο Οικονομικών με επιστολή που απέστειλε στο Υπουργείο Μεταφορών, Επικοινωνιών και Έργων ξεκαθάρισε ότι τα οικονομικά του κράτους δεν επιτρέπουν τη δημιουργία των απαραίτητων υποδομών για τη λειτουργία τραμ, καθώς υπολογίζεται το κόστος να ανέλθει στα €80 εκατομ. για την επόμενη τριετία.

  Σύμφωνα με τις πληροφορίες μου, η μελέτη που ετοιμάστηκε καταδεικνύει ότι το έργο είναι βιώσιμο και, σύμφωνα με το Υπουργείο Μεταφορών, Επικοινωνιών και Έργων, θα μπορούσε να ολοκληρωθεί με τη μέθοδο DBFOT (Design, Build, Finance, Operate and Transfer), ώστε να επιλεγεί στρατηγικός επενδυτής ο οποίος θα επωμιστεί το κόστος των υποδομών που δεν μπορεί να καλύψει το κράτος. Το υπουργείο, όπως πληροφορήθηκα, θεωρεί ότι για το έργο μπορούν να εξασφαλιστούν και ευρωπαϊκά κονδύλια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προωθήσει το έργο για τη λειτουργία τραμ, δεδομένου ότι θα μπορούσε να χρησιμοποιηθεί η μέθοδος DBFOT και να εξασφαλιστούν ευρωπαϊκά κονδύλια.»
