_id: 23.06.011.01.918_915
_position_on_page: 915
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-06'
heading: Ερώτηση με αρ. 23.06.011.01.918, ημερομηνίας 6 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.918
text: |-
  «Σε απάντηση του υπουργού Ενέργειας, Εμπορίου, Βιομηχανίας και Τουρισμού κ. Γιώργου Λακκοτρύπη, ημερομηνίας 19 Μαΐου 2017, στην ερώτησή μου με αρ. 23.06.011.01.425, αναφορικά με την αντικατάσταση των συμβατικών καυσίμων με εναλλακτικά καύσιμα στις οδικές μεταφορές, πληροφορήθηκα ότι η ευρωπαϊκή Οδηγία 2009/ΕΚ, που αφορά στην προώθηση της χρήσης ενέργειας από ανανεώσιμες πηγές, καθορίζει μεταξύ άλλων ως υποχρεωτικό στόχο τουλάχιστον το 10% του μεριδίου συνεισφοράς ενέργειας από ΑΠΕ να χρησιμοποιείται στις οδικές μεταφορές μέχρι το 2020. Στο πλαίσιο αυτό το Εθνικό Σχέδιο Δράσης για τις ΑΠΕ (2010-2020) καθορίζει ότι ο στόχος του 10% αναμένεται να επιτευχθεί μέχρι το 2020 με τη χρήση προηγμένων βιοκαυσίμων (37.86 kΤΙΠ2) και τη χρήση ηλεκτρικής ενέργειας από ΑΠΕ στις οδικές μεταφορές (ηλεκτρικό όχημα) (0.56 kΤΙΠ).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιο είναι το ποσοστό των ΑΠΕ που χρησιμοποιείται σήμερα στις οδικές μεταφορές, καθώς και για το χρονοδιάγραμμα που έχει εκπονηθεί για την επίτευξη του στόχου του 10% μέχρι το 2020.»
