_id: 23.06.010.05.025_25
_position_on_page: 25
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_025.htm
by:
- mp_id: perdikis-giorgos
date: '2015-07-31'
heading: Ερώτηση με αρ. 23.06.010.05.025, ημερομηνίας 31ης Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.025
text: |-
  «Σύμφωνα με τους περί Υπηρεσιακών Οχημάτων του Κρατικού Τομέα και Ευρύτερου Δημόσιου Τομέα Κανονισμούς του 2014, η αγορά υπηρεσιακών οχημάτων διενεργείται βάσει προγράμματος το οποίο κατατίθεται στη Βουλή των Αντιπροσώπων για ενημέρωση. Σύμφωνα με τους κανονισμούς, το πρώτο πρόγραμμα κατατίθεται στη Βουλή μέχρι την 1η Ιουλίου 2015 και για τον καταρτισμό του λαμβάνεται υπόψη η κατάσταση του στόλου των υφιστάμενων υπηρεσιακών οχημάτων, καθώς επίσης και οι ανάγκες των υπουργείων, των τμημάτων, των υπηρεσιών και των ανεξάρτητων υπηρεσιών, όπως αυτές καθορίστηκαν και υποβλήθηκαν προηγουμένως στο Υπουργείο Συγκοινωνιών και Έργων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους καθυστερεί η κατάθεση του εν λόγω προγράμματος στη Βουλή των Αντιπροσώπων, αν έχει ετοιμαστεί και πότε αναμένεται να κατατεθεί.»
