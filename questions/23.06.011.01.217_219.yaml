_id: 23.06.011.01.217_219
_position_on_page: 219
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-10-05'
heading: Ερώτηση με αρ. 23.06.011.01.217, ημερομηνίας 5 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.217
text: |-
  «Στα δημοσιοποιημένα στοιχεία της Τεχνικής Επιτροπής Διαγραφής για τη διαγραφή μη εξυπηρετούμενων δημόσιων χρημάτων, αξιών και υλικών για το έτος 2015 αναφέρονται μεγάλα ποσά διαγραφών οφειλών δύο εταιρειών (424149Ε και 331119Ε) με την εξής αιτιολογία: “Διαγραφή υπολοίπου ποσού που παρουσιάζεται στο λογαριασμό πληρωμών εγγυήσεων για αποζημιώσεις που καταβλήθηκαν από την Υπηρεσία Ασφάλειας Εξαγωγών για εξαγωγές στο Ιράκ και Κουβέιτ, με βάση τη συμφωνία που υπέγραψαν οι Υπουργοί Οικονομικών Κύπρου-Ιράκ στις 20 Σεπτεμβρίου 2006”. Η συμφωνία προνοούσε συμψηφισμό των χρεών των δύο χωρών. Προέβλεπε τη διαγραφή των υπολοίπων ποσών των χρεών του Ιράκ προς την Κύπρο και ταυτόχρονη εκχώρηση των δικαιωμάτων του Ιράκ από τις εξαγωγές πετρελαίου προς τις κυπριακές εταιρείες πετρελαιοειδών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πώς προέκυψε αυτή η οφειλή προς την Κυπριακή Δημοκρατία από τις εταιρείες αυτές, ποιο είναι το συνολικό ποσό των οφειλών και γιατί έγινε η διαγραφή των οφειλών.»
