_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_168.htm
by:
- Περδίκης Γιώργος
date: '2013-10-02'
heading: Ερώτηση με αρ. 23.06.010.03.168, ημερομηνίας 2 Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.168
text: |-
  «Έχω πληροφορηθεί ότι έρευνα της διεθνούς οργάνωσης “Compassion in World Farming” κατέδειξε έλλειψη συμμόρφωσης με τη νομοθεσία της Ευρωπαϊκής Ένωσης όσον αφορά τις συνθήκες διαβίωσης των χοίρων στην Κύπρο. Σύμφωνα με την έρευνα, πολλοί από τους χοίρους κρατούνταν συνωστισμένοι σε πολύ βρόμικους στάβλους, μερικοί είχαν καλυφθεί με τα περιττώματά τους, ενώ άρρωστα ζώα ήταν συχνά παραμελημένα, καλυμμένα με μύγες. Όπως αναφέρεται στην έρευνα, τα ζώα σε όλα τα χοιροτροφεία ζούσαν σε συνθήκες χωρίς άχυρο ή άλλα υλικά όπως ορίζει η Ευρωπαϊκή νομοθεσία, ενώ σε όλα τα ζώα είχαν κοπεί οι ουρές τους και υπέφεραν, καθώς είχαν σοβαρά τραύματα. Παράλληλα στην έρευνα αναφέρεται ότι σε ορισμένα χοιροτροφεία υπήρχαν νεκρά ζώα που κείτονταν στο έδαφος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προχωρήσει σε ελέγχους, για να διερευνήσει τις καταγγελίες που αναφέρονται στην έρευνα της διεθνούς οργάνωσης “Compassion in World Farming”, καθώς και ποιες είναι οι κυρώσεις που έχουν επιβληθεί στα χοιροτροφεία που δεν ήταν συμμορφωμένα με την εθνική και ευρωπαϊκή νομοθεσία.»
