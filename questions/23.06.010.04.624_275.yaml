_id: 23.06.010.04.624_275
_position_on_page: 275
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_624.htm
by:
- Περδίκης Γιώργος
date: '2015-06-12'
heading: Ερώτηση με αρ. 23.06.010.04.624, ημερομηνίας 12 Ιουνίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.624
text: |-
  «Μετά τη μεγάλη φωτιά που εκδηλώθηκε στην περιοχή πριν από λίγες μέρες, από την οποία κινδύνεψαν πρατήριο βενζίνης και παρακείμενες κατοικίες, ο δήμος της Λάρνακας αποφάσισε τη λήψη δραστικών μέτρων, έτσι ώστε να μην επαναληφθούν παρόμοια φαινόμενα κατά τους καλοκαιρινούς μήνες. Έχω πληροφορηθεί ότι ο δήμος έχει ανακοινώσει ότι προτίθεται να προχωρήσει στον καθαρισμό από τους καλαμιώνες και τα αγριόχορτα της περιοχής κοντά στην Αλυκή Λάρνακας παρά τη λεωφόρο Φανερωμένης.

  Δεδομένου ότι η συγκεκριμένη περιοχή εντάσσεται στο δίκτυο “Natura 2000” και είναι προστατευόμενη, παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ενημερωθεί για τις προθέσεις του δήμου Λάρνακας, αν έχει εξασφαλιστεί άδεια από το Τμήμα Περιβάλλοντος, καθώς και αν η ενέργεια αυτή του δήμου Λάρνακας θα διαταράξει την ισορροπία του οικοσυστήματος της περιοχής.»
