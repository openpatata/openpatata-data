answers:
- http://www2.parliament.cy/parliamentgr/008_03d/23_06_009_03_565.htm
by:
- Περδίκης Γιώργος
date: '2009-06-11'
heading: Ερώτηση με αρ. 23.06.009.03.565, ημερομηνίας 11 Ιουνίου 2009, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.565
text: |-
  «Έχω πληροφορηθεί ότι σε τρεις περιπτώσεις απορρίφθηκε η χρηματοδότηση της παραγωγής “Αυξεντίου, ένα Requiem για Ήρωες”, που αφορά την απόδοση τιμών στον ήρωα του απελευθερωτικού αγώνα Γρηγόρη Αυξεντίου. Το έργο θα παρουσίαζε μεγάλη χορωδία, συμφωνική ορχήστρα, εκκλησιαστικό όργανο και τραγουδιστές (σοπράνο και βαρύτονος). Περιγράφει την ιστορία των πενήντα τελευταίων χρόνων τη πατρίδας μας. Σύμφωνα με πληροφορίες μου, η παραγωγή δεν ήταν υψηλού κόστους, παρά την υψηλή της ποιότητα, αλλά απορρίφθηκε λόγω θεματικής. Δημιουργείται η εντύπωση ότι τα θέματα που αφορούν τον εθνικοαπελευθερωτικό αγώνα αποκλείονται από τα “Κύπρια”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί το έργο “Αυξεντίου, ένα Requiem για Ήρωες ” δεν έτυχε χορηγίας από τις Πολιτιστικές Υπηρεσίες του Υπουργείου Παιδείας και Πολιτισμού και ιδιαίτερα να δικαιολογηθεί το επιχείρημα περί “ακατάλληλης” θεματικής.»
