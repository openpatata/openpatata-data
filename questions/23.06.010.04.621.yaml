answers: []
identifier: 23.06.010.04.621
question:
  by:
  - Περδίκης Γιώργος
  date: '2015-06-09'
  text: |-
    «Έχω πληροφορηθεί για την εισαγωγή δύο λιονταριών και δύο τίγρεων στις εγκαταστάσεις του Melios Pet Centre Ltd στους Αγίους Τριμιθιάς στη Λευκωσία.

    Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν έχουν χορηγηθεί οι απαραίτητες άδειες στους ιδιοκτήτες του Melios Pet Centre Ltd για την εισαγωγή των λιονταριών και των τίγρεων στην Κύπρο. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων, εάν έχουν χορηγηθεί οι εν λόγω άδειες, ποιοι έλαβαν την απόφαση για τη χορήγηση των αδειών αυτών, ποια είναι η διαδικασία που ακολουθήθηκε, με βάση ποια κριτήρια λήφθηκε η απόφαση, για να δοθούν οι άδειες εισαγωγής, καθώς και αν έχουν γίνει επιθεωρήσεις στις εγκαταστάσεις του Melios Pet Centre Ltd και αν οι εγκαταστάσεις πληρούν τις προδιαγραφές για την ασφαλή διαβίωση των ζώων αυτών, χωρίς να δημιουργούνται προβλήματα οχληρίας ή ασφάλειας για τους κατοίκους.»
  title: Ερώτηση με αρ. 23.06.010.04.621, ημερομηνίας 9 Ιουνίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
