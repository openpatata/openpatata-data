_id: 23.06.011.01.999_997
_position_on_page: 997
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-30'
heading: Ερώτηση με αρ. 23.06.011.01.999, ημερομηνίας 30 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.999
text: |-
  «Έχω πληροφορηθεί ότι τραγική είναι η κατάσταση που επικρατεί σε διάφορα σημεία της κοίτης του ποταμού Κούρη. Η περιοχή μετά το φράγμα της Άλασσας μέχρι την εκβολή του ποταμού λόγω της ανεξέλεγκτης εναπόθεσης άχρηστων υλικών έχει μετατραπεί σε ένα τεράστιο σκουπιδότοπο. Οι ίδιες οι κοινότητες υποστηρίζουν ότι έχουν προχωρήσει σε καθαρισμό κάποιων σημείων, ωστόσο πρόκειται για αρκετά μεγάλη περιοχή και είναι αδύνατο να αντεπεξέλθουν οικονομικά. Για αυτό το λόγο χρειάζεται άμεσα η συνδρομή και των κυβερνητικών υπηρεσιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια μέτρα πρόκειται να λάβει για τον καθαρισμό της περιοχής από τους σωρούς σκουπιδιών που συσσωρεύτηκαν, οι οποίοι όχι μόνο καταστρέφουν το φυσικό περιβάλλον της περιοχής, αλλά και αποτελούν εστία μικροβίων και μπορούν να γίνουν αιτία και για πρόκληση πυρκαγιών, ιδιαίτερα τους θερμούς καλοκαιρινούς μήνες που διανύουμε.»
