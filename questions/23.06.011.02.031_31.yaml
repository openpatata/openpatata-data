_id: 23.06.011.02.031_31
_position_on_page: 31
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: mavrou-eleni
date: '2017-08-02'
heading: Ερώτηση με αρ. 23.06.011.02.031, ημερομηνίας 2 Αυγούστου 2017, της βουλευτού
  εκλογικής περιφέρειας Κερύνειας κ. Ελένης Μαύρου
identifier: 23.06.011.02.031
text: |-
  «Έχουμε ενημερωθεί από λειτουργό κηδειών ότι απορρίφθηκε αίτηση που υπέβαλε στο Τμήμα Πολεοδομίας και Οικήσεως (επαρχία Λευκωσίας) όσον αφορά στη χωροθέτηση του γραφείου κηδειών που διαθέτει, γιατί “σύμφωνα με το Τοπικό Σχέδιο Λευκωσίας, Γραφείο Κηδειών, συμπεριλαμβανομένης της περιποίησης νεκρών, αποτελεί βιοτεχνική ανάπτυξη Κατηγορίας Β, η οποία κατά κανόνα επιτρέπεται σε καθορισμένες βιομηχανικές ή/και βιοτεχνικές Ζώνες/Περιοχές”. Σύμφωνα όμως με τα στοιχεία που κατέχουμε, αριθμός αδειοδοτημένων γραφείων κηδειών βρίσκεται εντός οικιστικών περιοχών ή/και σε βασικούς οδικούς άξονες.

  Έχουμε επίσης δεχτεί καταγγελίες για αδειοδότηση γραφείων κηδειών κατά παράβαση της παραγράφου Α΄ του Παραρτήματος Α΄ του Περί Ελέγχου των Γραφείων Κηδειών και Εγγραφής Λειτουργών Κηδειών και Ταριχευτών Νόμου, όπου αναγράφεται: “To Γραφείο Κηδειών θα πρέπει να απέχει 500 μ. από εγκαταστάσεις πρόνοιας και περίθαλψης ή τουλάχιστον 100 μ. εφόσον δεν είναι ορατό από αυτές”. Κατέχουμε στοιχεία που καταδεικνύουν ότι αδειοδοτημένα γραφεία κηδειών βρίσκονται σε μικρότερες αποστάσεις από ό,τι προβλέπεται στη σχετική νομοθεσία.

  Ως εκ τούτου, καλείται ο αρμόδιος υπουργός να μας ενημερώσει στη βάση ποιων κριτηρίων έχει παραχωρηθεί άδεια λειτουργίας στα εν λόγω γραφεία κηδειών.»
