_id: 23.06.010.03.031_31
_position_on_page: 31
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_031.htm
by:
- mp_id: perdikis-giorgos
date: '2013-07-24'
heading: Ερώτηση με αρ. 23.06.010.03.031, ημερομηνίας 24 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.031
text: |-
  «Από παλαιότερη απάντηση του Υπουργού Ενέργειας, Εμπορίου, Βιομηχανίας και Τουρισμού κ. Γιώργου Λακκοτρύπη στην ερώτησή μου με αρ. 23.06.010.02.591, ημερομηνίας 14 Μαΐου 2013, αναφορικά με τα έργα για τοποθέτηση υποθαλάσσιου καλωδίου ηλεκτρικής ενέργειας μεταξύ Ισραήλ και ηπειρωτικής Ευρώπης μέσω Κύπρου και Ελλάδας, πληροφορήθηκα ότι κατά τη συνάντηση του οργάνου λήψης αποφάσεων (τεχνικό επίπεδο) τη 13η Ιουνίου 2013 στις Βρυξέλλες διανεμήθηκε στα κράτη μέλη ο προκαταρκτικός περιφερειακός κατάλογος με τα προτεινόμενα έργα κοινού ενδιαφέροντος, στον οποίο συμπεριλαμβάνεται το έργο “Euroasia Interconnector”. Η συνεδρίαση του οργάνου λήψης αποφάσεων (πολιτικό επίπεδο) στις 24 Ιουλίου 2013 αναμενόταν να είναι καθοριστικής σημασίας σε σχέση με την οριστικοποίηση του Περιφερειακού Καταλόγου Έργων Κοινού Ενδιαφέροντος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις αποφάσεις που λήφθηκαν από το όργανο λήψης αποφάσεων στις 24 Ιουλίου 2013.»
