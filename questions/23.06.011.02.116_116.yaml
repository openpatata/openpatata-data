_id: 23.06.011.02.116_116
_position_on_page: 116
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_116.htm
by:
- mp_id: mavrou-eleni
date: '2017-09-05'
heading: Ερώτηση με αρ. 23.06.011.02.116, ημερομηνίας 5 Σεπτεμβρίου 2017, της βουλευτού
  εκλογικής περιφέρειας Κερύνειας κ. Ελένης Μαύρου
identifier: 23.06.011.02.116
text: |-
  «Το 2013 ανατέθηκε η κατασκευή βιολογικού σταθμού επεξεργασίας λυμάτων του ενιαίου αποχετευτικού συστήματος στην κοινότητα Αγίων Βαβατσινιάς σε συγκεκριμένη εταιρεία. Ο σταθμός λειτουργεί εδώ και δύο χρόνια με σωρεία προβλημάτων και επηρεάζει την ποιότητα ζωής των κατοίκων. Ως εκ τούτου, καλείται ο αρμόδιος υπουργός να μας ενημερώσει για τα ακόλουθα:

  1. Είναι ενήμερες οι αρμόδιες υπηρεσίες ότι όλες οι χημικές και μικροβιολογικές αναλύσεις που έχουν γίνει στο ανακυκλωμένο νερό του σταθμού με ελάχιστες εξαιρέσεις ήταν εκτός των τεχνικών προδιαγραφών ποιότητας; Αν ναι, ποια μέτρα έχουν ληφθεί για αντιμετώπιση του προβλήματος;

  2. Γιατί δεν έχουν κοινοποιηθεί στο κοινοτικό συμβούλιο οι μετρήσεις του ατμοσφαιρικού αέρα που έγιναν τον Απρίλιο του 2017;

  3. Γιατί δεν έχουν προχωρήσει “οι νενομισμένες διαδικασίες προσβολής του συμβολαίου και κατάσχεσης της εγγύησης”, όπως έχει αποφασιστεί σε σύσκεψη στις 26.4.2017 μεταξύ του Συμβουλίου Αποχετεύσεων Αγίων Βαβατσινιάς και του Τμήματος Αναπτύξεως Υδάτων;

  4. Το αρμόδιο υπουργείο μελετά καθόλου το ενδεχόμενο ουσιαστικής ανακατασκευής ή μετακίνησης του σταθμού;

  5. Προβληματίζει το αρμόδιο υπουργείο το φαινόμενο της συστηματικής κατακύρωσης προσφορών για κατασκευή και διαχείριση βιολογικών σταθμών επεξεργασίας λυμάτων στην ίδια κατασκευαστική εταιρεία;

  6. Υπάρχουν παράπονα για δυσλειτουργία ή προβλήματα από τη λειτουργία και διαχείριση βιολογικών σταθμών επεξεργασίας λυμάτων που λειτουργούν σε άλλες περιοχές και ενδεχομένως έχουν κατασκευασθεί από την ίδια εταιρεία;»
