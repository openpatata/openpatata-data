answers: []
by:
- Τορναρίτης Νίκος
date: '2010-01-11'
heading: Ερώτηση με αρ. 23.06.009.04.703, ημερομηνίας 11 Ιανουαρίου 2010, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.04.703
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τους σχεδιασμούς του υπουργείου του που αφορούν τη φοιτητική χορηγία. Δεδομένου ότι η φοιτητική χορηγία είναι κεκτημένο των φοιτητών, που δόθηκε για πρώτη φορά το 1998, ερωτάται ο υπουργός αν ισχύουν οι δηλώσεις του σε καθημερινή εφημερίδα, ημερομηνίας 25 Οκτωβρίου 2009, ότι λογαριάζει να περιορίσει ή να αποκόψει το συγκεκριμένο επίδομα από μερίδα της φοιτητικής κοινότητας.

  Δεδομένου επίσης ότι από τη μέρα που δόθηκε η φοιτητική χορηγία μέχρι σήμερα ο τιμάριθμος έχει πολλαπλασιαστεί, ερωτάται αν θα προχωρήσει το υπουργείο του σε αύξηση της φοιτητικής χορηγίας τουλάχιστο στα όρια της αύξησης του τιμαρίθμου.»
