answers:
- http://www2.parliament.cy/parliamentgr/008_03/23_06_008_03_060.htm
identifier: 23.06.008.03.060
question:
  by:
  - Ομήρου Γιαννάκης
  date: '2003-08-08'
  text: |-
    «Παρακαλείται το αρμόδιο υπουργείο να πληροφορήσει τη Βουλή των Αντιπροσώπων πώς αντιμετωπίζει τα πιο κάτω αιτήματα/προβλήματα που αφορούν την οικοδομική βιομηχανία στην Πάφο και τα οποία εγείρει ο Σύνδεσμος Εργοληπτών Πάφου:

    1. Έλλειψη εξειδικευμένου εργατικού προσωπικού.

    2. Απλοποίηση έγκρισης/ανανέωσης αδειών απασχόλησης ξένου προσωπικού.

    3. Επαρκή στελέχωση στο Επαρχιακό Γραφείο Εργασίας Πάφου.

    4. Έλλειψη επιστημονικού προσωπικού.

    5. Απλούστευση/επίσπευση των διαδικασιών έκδοσης πολεοδομικών αδειών και αδειών οικοδομής.

    6. Εντατικοποίηση του ελέγχου για πάταξη του φαινομένου των παράνομων εργοληπτών.

    7. Πάταξη του φαινομένου των παράνομων επιχειρηματιών ανάπτυξης γης (Developers).

    8. Αντιμετώπιση φαινομένων μονοπωλιακού ελέγχου διάφορων υλικών και υπηρεσιών που αποσκοπούν στον έλεγχο των τιμών στην οικοδομική βιομηχανία.

    9. Νομοθετική ρύθμιση της ασφαλιστικής κάλυψης για την ευθύνη του εργοδότη. Η οικοδομική βιομηχανία αποτελεί κλάδο με ψηλά ποσοστά εργατικών ατυχημάτων. Με το υπάρχον σύστημα οι ασφαλιστικές εταιρείες αρνούνται να ασφαλίσουν εργοληπτικές επιχειρήσεις με ποσά ασφάλισης πέραν των Λ.Κ. 50.000 για κάθε εργαζόμενο. Τούτο περικλείει μεγάλους κινδύνους όχι μόνο για την επιβίωση των εργοληπτικών επιχειρήσεων μετά από ένα ατύχημα, αλλά αφήνει εκτεθειμένους και τους εργαζομένους.

    10. Καθιέρωση κοινώς αποδεκτού τυποποιημένου συμβολαίου για την εκτέλεση όλων των κυβερνητικών έργων.

    11. Αντιμετώπιση του φαινομένου των παράνομων ξένων εργατών.

    12. Δημιουργία στο Υπουργείο Συγκοινωνιών και Έργων συντονιστικού οργάνου του οποίου αποκλειστικό έργο θα είναι η συγκέντρωση των πολλαπλών προβλημάτων που αντιμετωπίζει η οικοδομική βιομηχανία και η παραπομπή τους προς επίλυση στα διάφορα υπουργεία και υπηρεσίες.»
  title: Ερώτηση με αρ. 23.06.008.03.060 που υποβλήθηκε από το βουλευτή εκλογικής
    περιφέρειας Πάφου κ. Γιαννάκη Ομήρου στις 8 Αυγούστου 2003.
