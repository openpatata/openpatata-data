_position_on_page: 719
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.719.htm
by:
- Περδίκης Γιώργος
date: '2013-06-27'
heading: Ερώτηση με αρ. 23.06.010.02.719, ημερομηνίας 27 Ιουνίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.719
text: |-
  «Είναι γνωστό ότι προ τριετίας δύο μεγάλες εμπορικές αναπτύξεις που δραστηριοποιούνται στον τομέα του λιανικού εμπορίου έχουν χωροθετηθεί σε αποστάσεις 96 έως και 250 μέτρων από υφιστάμενες εγκαταστάσεις υγραερίου κατά μήκος της κύριας οδικής αρτηρίας που συνδέει την πόλη της Λάρνακας με τη Δεκέλεια. Ο διαχειριστής κάθε εγκατάστασης αποθήκευσης και διανομής υγραερίου στη συγκεκριμένη περιοχή (σύμφωνα με τους κανονισμούς ΚΔΠ 507/2001 και ΚΔΠ 49/2006) έχει υποβάλει Έκθεση Ασφαλείας, στη βάση της οποίας η Πολιτική ’μυνα έχει εκδώσει το 2007 τα Εξωτερικά Σχέδια Επείγουσας Ανάγκης (γνωστά και ως “Σχέδια SEVESO”).

  Ενόψει των προαναφερθέντων αναπτύξεων, παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο έχουν σχεδιαστεί και υλοποιηθεί επιπρόσθετα προστατευτικά/προληπτικά μέτρα και σχέδια για τη διαχείριση επικίνδυνων συμβάντων, αν έχουν κληθεί οι διαχειριστές των εγκαταστάσεων υγραερίου να υποβάλουν επικαιροποιημένες Εκθέσεις Ασφαλείας, κατά πόσο η Πολιτική ’μυνα έχει ανάλογα αναθεωρήσει τα Εξωτερικά Σχέδια Επείγουσας Ανάγκης των εγκαταστάσεων υγραερίου στη Λάρνακα και κατά πόσο οι διαχειριστές των εμπορικών αναπτύξεων έχουν δεόντως ενημερωθεί για τους κινδύνους και έχουν αναπτύξει τα δικά τους σχέδια επείγουσας ανάγκης.»
