_id: 23.06.011.02.114_114
_position_on_page: 114
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: theopemptou-charalampos
date: '2017-09-04'
heading: Ερώτηση με αρ. 23.06.011.02.114, ημερομηνίας 4 Σεπτεμβρίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.02.114
text: |-
  «Σύμφωνα με στοιχεία του Τμήματος Δασών, κατά την περίοδο 2000 μέχρι 2012 είχαμε 338 πυρκαγιές. Μία από τις βασικότερες αιτίες πρόκλησης των δασικών πυρκαγιών όπως φαίνεται από τις στατιστικές του τμήματος είναι οι μεμονωμένες κατοικίες. Συγκεκριμένα, κατά τη διάρκεια της περιόδου αυτής το 9% των δασικών πυρκαγιών προκλήθηκαν από μεμονωμένες κατοικίες. Η έκταση της καμένης γης με αιτία πρόκλησης τη μεμονωμένη κατοικία με βάση τις στατιστικές ανέρχεται σε 859 εκτάρια. Αξίζει να σημειωθεί ότι, παρ’ όλο που η μεμονωμένη κατοικία αποτελεί την πέμπτη κυριότερη αιτία πρόκλησης πυρκαγιάς, οι πυρκαγιές που προκλήθηκαν από μεμονωμένες κατοικίες ήταν οι πιο καταστροφικές, καίγοντας μεγαλύτερες εκτάσεις, σε σχέση με αυτές που προκλήθηκαν από άλλες αιτίες. Στις στατιστικές που αναφέρονται πιο πάνω δεν περιλαμβάνεται η πυρκαγιά στην περιοχή Σολέας τον Ιούνιο του 2016, η οποία προκλήθηκε από μεμονωμένη κατοικία.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  1. Υπάρχει πρόθεση απαγόρευσης ανέγερσης μεμονωμένων κατοικιών εντός ή πλησίον του δάσους;

  2. Γίνεται μελέτη καθορισμού όρων στις υπάρχουσες μεμονωμένες κατοικίες εντός ή πλησίον του δάσους, για να μειωθεί ο κίνδυνος πρόκλησης δασικής πυρκαγιάς;»
