_id: 23.06.008.01.173_173
_position_on_page: 173
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_173.htm
by:
- mp_id: perdikis-giorgos
date: '2002-07-25'
heading: Ερώτηση με αρ. 23.06.008.01.173 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 25 Ιουλίου 2002
identifier: 23.06.008.01.173
text: |-
  «Έχω παρατηρήσει ότι για τις ανάγκες κατασκευής του δρόμου Αγρού-Παλαιχωρίου έχουν κατασκευαστεί πολλοί τοίχοι αντιστήριξης. Οι τοίχοι αυτοί, που είναι κατασκευασμένοι από μπετόν, σε πάρα πολλές περιπτώσεις παρουσιάζουν μια εικόνα άκρως αντιαισθητική. Πρόκειται για μια εικόνα επιφάνειας από μπετόν πολλών τετραγωνικών μέτρων, που δε συνάδει με το περιβάλλον της περιοχής. Επειδή ο δρόμος είναι ελικοειδής, αυτές οι σκληρές, άχρωμες και κακάσχημες εικόνες των εκτεταμένων κάθετων επιφανειών από μπετόν προσφέρονται προς θέαση σε όλους τους διερχομένους. Αντιλαμβάνομαι ότι το πρόβλημα ισχύει για όλους τους ορεινούς δρόμους.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που λαμβάνονται, ώστε να περιοριστεί αυτή η κακογουστιά που προσβάλλει το κυπριακό τοπίο.»
