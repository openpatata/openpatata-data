_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_002.htm
by:
- Περδίκης Γιώργος
date: '2013-07-12'
heading: Ερώτηση με αρ. 23.06.010.03.002, ημερομηνίας 12 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.002
text: |-
  «Έχω πληροφορηθεί ότι διευθυντικά στελέχη της Κεντρικής Τράπεζας της Κύπρου που αφυπηρέτησαν πρόωρα εργοδοτήθηκαν αμέσως μετά με συμβόλαια απασχόλησης. Φαίνεται ότι ο Διοικητής της Κεντρικής Τράπεζας της Κύπρου κ. Πανίκος Δημητριάδης προχώρησε στην πρόσληψη ενός πρώην διευθυντικού στελέχους της τράπεζας, προσφέροντάς του υψηλό μηνιαίο μισθό με βάση συμβόλαιο εργοδότησης, καθώς κρίθηκε “αναντικατάστατος”. Το εν λόγω διευθυντικό στέλεχος, αφού εξάντλησε την προαφυπηρετική του άδεια, επέστρεψε πίσω στα καθήκοντά του, πλέον ως συνταξιούχος, για περίοδο ενός χρόνου, για να εκπαιδεύσει τάχα το διάδοχό του.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζει το ενδεχόμενο να ζητήσει από τη Γενική Ελέγκτρια όπως ασκήσει έλεγχο στις δραστηριότητες της Κεντρικής Τράπεζας της Κύπρου, δεδομένων και των οικονομικών συνθηκών που επικρατούν.»
