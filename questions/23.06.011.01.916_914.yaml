_id: 23.06.011.01.916_914
_position_on_page: 914
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_916.htm
by:
- mp_id: myrianthous-ilias
date: '2017-06-06'
heading: Ερώτηση με αρ. 23.06.011.01.916, ημερομηνίας 6 Ιουνίου 2017, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.916
text: |-
  «Σε πρόσφατη συνάντηση με τους επαγγελματίες ψαράδες που εδρεύουν στο λιμανάκι του Λατσιού, ενημερώθηκα για τα πιο κάτω προβλήματα που τους απασχολούν:

  1. Λόγω της συνεχούς αύξησης του αριθμού των σκαφών αναψυχής, υπάρχει πρόβλημα χωρητικότητας, με αποτέλεσμα οι τριάντα ψαράδες που βρίσκονται σε αυτό να εκτοπίζονται από τις θέσεις τους και να τυγχάνουν δυσμενούς μεταχείρισης.
  2. Πρέπει να μελετηθεί και να παρθούν μέτρα, για να αντιμετωπισθεί το πρόβλημα βάθους του λιμανιού, αφού λόγω του παρακείμενου ποταμού, καθώς και των κυματοθραυστών που έχουν κατασκευαστεί στην περιοχή το λιμανάκι άρχισε να γεμίζει με άμμο και ακαθαρσίες.
  3. Πρέπει να καθοριστεί χερσαίος χώρος στο λιμανάκι για επιδιορθώσεις και συντηρήσεις των αλιευτικών σκαφών.
  4. Να επιτραπεί στους ψαράδες να βγάζουν μόνοι τους τα σκάφη τους από την θάλασσα και να μην υποχρεώνονται να χρησιμοποιούν τις υπηρεσίες που προσφέρουν συγκεκριμένες επιχειρήσεις, αφού το κόστος με το οποίο επιβαρύνονται είναι υψηλό.

  Με βάση λοιπόν τα πιο πάνω, παρακαλείται το αρμόδιο υπουργείο να ενημερώσει το σώμα πώς θα αντιμετωπίσει τα πιο πάνω θέματα.»
