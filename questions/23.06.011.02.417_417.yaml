_id: 23.06.011.02.417_417
_position_on_page: 417
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: charalampidou-eirini
date: '2018-03-06'
heading: Ερώτηση με αρ. 23.06.011.02.417, ημερομηνίας 6 Μαρτίου 2018, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.011.02.417
text: |-
  «Παρακαλώ πολύ τους αρμόδιους υπουργούς όπως μας ενημερώσουν τι προτίθενται να πράξουν σε σχέση με το σοβαρότατο ζήτημα της επάρκειας των ιατροδικαστών.
  Οι δηλώσεις του Γενικού Εισαγγελέα περί “ανεπάρκειας” των ιατροδικαστών είναι σοβαρότατες, δεδομένου ότι διακυβεύεται και η εκδίκαση σοβαρών ποινικών υποθέσεων.

  Το πρόσφατο περιστατικό με την άτυχη σαρανταεξάχρονη Petrana Mihalova Milkova, που βρέθηκε νεκρή στη Γεροσκήπου, δεν είναι το μόνο. Να υπενθυμίσω και την προηγούμενη περίπτωση της Χριστίνας Καλαϊτζίδου από τη Γεωργία. H άτυχη τριαντάχρονη γυναίκα δολοφονήθηκε από τον πρώην σύζυγό της, αλλά το αρχικό πόρισμα της παθολογοανατόμου που διενήργησε τη νεκροψία απέδιδε το θάνατό της σε ασφυξία. Τότε ήταν με επιμονή της οικογένειας της άτυχης γυναίκας που διενεργήθηκε μετά από δύο σχεδόν χρόνια εκταφή της σορού της και νέα νεκροψία, η οποία κατέδειξε ότι είχε δολοφονηθεί από το σύζυγό της.

  Τι μέτρα προτίθεστε να λάβετε επί τούτου, δεδομένης της σοβαρότητας του ζητήματος;»
