_id: 23.06.011.01.624_625
_position_on_page: 625
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_624.htm
by:
- mp_id: perdikis-giorgos
date: '2017-03-09'
heading: Ερώτηση με αρ. 23.06.011.01.624, ημερομηνίας 9 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.624
text: |-
  «Έχω πληροφορηθεί για το πάγιο αίτημα του Συνδέσμου Κοινωνιολόγων Κύπρου για κατοχύρωση της κοινωνιολογίας διά νόμου ως ελεγχόμενου επαγγέλματος με τη δημιουργία μητρώου μελών. Όπως σημειώνει ο σύνδεσμος, με τη δημιουργία Συμβουλίου Εγγραφής Κοινωνιολόγων θα αποκτηθεί η δυνατότητα, πρώτον, έκδοσης άδειας για τους κατόχους αντίστοιχων τίτλων σπουδών όσον αφορά την πρακτική άσκηση του επαγγέλματος στο δημόσιο είτε στον ιδιωτικό τομέα της κυπριακής αγοράς εργασίας και, δεύτερον, έκδοσης ειδικής άδειας για αυτεπάγγελτη άσκηση του αντικειμένου (π.χ. λειτουργία συμβουλευτικού γραφείου για οικογενειακά, σπουδαστικά ή άλλα συναφή θέματα) κάτω από ειδικές πρόνοιες οι οποίες μεταξύ άλλων θα προϋποθέτουν και την κατοχή βασικού προπτυχιακού τίτλου σπουδών στην κοινωνιολογία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν πρόκειται να εξετάσει το υπό αναφορά αίτημα του Συνδέσμου Κοινωνιολόγων Κύπρου.»
