answers:
- http://www2.parliament.cy/parliamentgr/008_3g/23_06_010_03_320.htm
by:
- Περδίκης Γιώργος
date: '2013-11-21'
heading: Ερώτηση με αρ. 23.06.010.03.320, ημερομηνίας 21ης Νοεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.320
text: |-
  «Σε πρόσφατη απάντηση του Υπουργού Οικονομικών κ. Χάρη Γεωργιάδη στην ερώτηση με αρ. 23.06.010.03.151 αναφέρονται τα εξής: “Στο πλαίσιο της υλοποίησης των Επιχειρησιακών Προγραμμάτων της Πολιτικής Συνοχής για τα οποία Διαχειριστική Αρχή είναι το Γραφείο Προγραμματισμού οι κατανεμηθέντες πόροι από την ΕΕ για τα προηγούμενα έτη μέχρι και το 2012 απορροφήθηκαν πλήρως και μέχρι σήμερα έχουν εκταμιευθεί από την ΕΕ €301 εκατομ. (ποσοστό δηλαδή 49,2%). Παράλληλα, έχει πιστοποιηθεί προς την ΕΕ για εκταμίευση επιπρόσθετο ποσό €71 εκατομ., το οποίο ανεβάζει το ποσοστό απορρόφησης στο 61%. Επίσης για το Πρόγραμμα Αλιείας το ποσοστό απορρόφησης μέχρι σήμερα ανέρχεται στο 65%. Σημειώνεται ότι δαπάνες στα πλαίσια των εν λόγω προγραμμάτων για απορρόφηση 100% των πόρων μπορούν να πραγματοποιούνται μέχρι και την 31η Δεκεμβρίου 2015, ενώ τα συγχρηματοδοτούμενα έργα μπορούν να ολοκληρωθούν μέχρι την 31η Μαρτίου 2017.”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει σχεδιασμός για την απορρόφηση των ευρωπαϊκών κονδυλίων που υπολείπονται, καθώς και για τον τρόπο που θα επιτευχθεί η απορρόφηση του υπόλοιπου 39% μέσα σε ένα χρόνο, τη στιγμή που το ποσοστό απορρόφησης του 61% χρειάστηκε πέντε χρόνια, για να απορροφηθεί.»
