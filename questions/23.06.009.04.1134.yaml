_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1134.htm
by:
- Περδίκης Γιώργος
date: '2010-05-06'
heading: Ερώτηση με αρ. 23.06.009.04.1134, ημερομηνίας 6 Μαΐου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1134
text: |-
  «Έχω πληροφορηθεί ότι ο έπαρχος Πάφου με επιστολή του, ημερομηνίας 24 Μαρτίου 2010, έχει ζητήσει από το Σκοπευτικό Όμιλο Πάφου να σταματήσει τη λειτουργία του σκοπευτηρίου στην Αγία Βαρβάρα μέχρι την εξασφάλιση πιστοποιητικού τελικής έγκρισης και την εκπλήρωση των όρων της πολεοδομικής και οικοδομικής άδειας. Η επιστολή του επάρχου Πάφου δικαιώνει ουσιαστικά τις ενστάσεις των Οικολόγων, του κοινοτικού συμβουλίου Αγίας Βαρβάρας και πολιτών που διαμαρτύρονται για τη λειτουργία του σκοπευτηρίου. Θεωρώ ότι οι άδειες (πολεοδομική και οικοδομική) δόθηκαν παράτυπα και χωρίς να λαμβάνονται σοβαρά υπόψη οι περιβαλλοντικές επιπτώσεις στην ποιότητα ζωής των κατοίκων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί δεν προχωρεί στην ακύρωση της πολεοδομικής άδειας, αφού το σκοπευτήριο λειτουργεί κατά παράβαση των όρων που τέθηκαν θέτοντας σε κίνδυνο τη ζωή των κατοίκων και επηρεάζοντας αρνητικά το περιβάλλον.»
