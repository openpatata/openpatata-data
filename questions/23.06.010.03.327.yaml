answer: http://www2.parliament.cy/parliamentgr/008_3g/23_06_010_03_327.htm
identifier: 23.06.010.03.327
question:
  by:
  - Περδίκης Γιώργος
  date: '2013-11-22'
  text: |
    «Έχω πληροφορηθεί από επιστολή του Παγκύπριου Συνδέσμου Εμπορίας Φορολογικών Ηλεκτρονικών Συστημάτων ότι, σύμφωνα με τις Κανονιστικές Διοικητικές Πράξεις 224/2010, ο διευθυντής του Τμήματος Εσωτερικών Προσόδων αναθεωρεί τις προδιαγραφές των ταμειακών μηχανών συμπεριλαμβάνοντας και τους φορολογικούς ηλεκτρονικούς μηχανισμούς σήμανσης (ΦΗΜΣ). Σύμφωνα με τις αναθεωρημένες προδιαγραφές των ταμειακών μηχανών, έχει εισαχθεί η τεχνολογία της ταυτοποίησης του ηλεκτρονικού αρχείου με την ηλεκτρονική υπογραφή του. Η ηλεκτρονική υπογραφή επιτυγχάνεται με την προσθήκη στο ηλεκτρονικό ταμειακό σύστημα του φορολογικού ηλεκτρονικού μηχανισμού σήμανσης. Στόχος παραμένει η έκδοση “νόμιμης απόδειξης”, σύμφωνα με τις προδιαγραφές, και η ασφαλής διαφύλαξή της με σκοπό την παρεμπόδιση οποιαδήποτε αλλοίωσής της, αποκλείοντας έτσι τη φοροδιαφυγή. Σύμφωνα με την επιστολή του Παγκύπριου Συνδέσμου Εμπορίας Φορολογικών Ηλεκτρονικών Συστημάτων και Μηχανών Γραφείου, η οποία επισυνάπτεται, παρ’ όλο που έχουν περάσει τρία χρόνια από τη δημοσίευση των εν λόγω προδιαγραφών, ελάχιστα έχουν γίνει ως προς την ενημερώση και την εποπτεία της αγοράς, με αποτέλεσμα να μην εφαρμόζεται η νομοθεσία.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να αρχίσει επιτέλους η εφαρμογή της νομοθεσίας.»

    Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
  title: Ερώτηση με αρ. 23.06.010.03.327, ημερομηνίας 22 Νοεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
