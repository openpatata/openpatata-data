_id: 23.06.010.04.245_246
_position_on_page: 246
_sources:
- http://www2.parliament.cy/parliamentgr/008_02/chronological/008_02_ID_1.htm
answers: []
by:
- mp_id: charalampidou-eirini
date: '2014-11-10'
heading: Ερώτηση με αρ. 23.06.010.04.245, ημερομηνίας 10 Νοεμβρίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.04.245
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τα ακόλουθα:

  1. Ποιος αποφάσισε να δώσει οδηγίες στους HOGAN and LOVELLS να μεταφέρουν στην Επιτροπή Ανταγωνισμού στις Βρυξέλλες ότι η κυπριακή κυβέρνηση δεν ενδιαφέρεται να πωλήσει μετοχικό πακέτο των Κυπριακών Αερογραμμών και ότι το ενδιαφέρον από πλευράς κυπριακής κυβέρνησης επικεντρώνεται στην πώληση περιουσιακών στοιχείων;

  2. Ποιο αρμόδιο πρόσωπο στις Βρυξέλλες απάντησε στην κυπριακή κυβέρνηση ότι δεν υπάρχει πιθανότητα έγκρισης κρατικών ενισχύσεων από την Ευρωπαϊκή Ένωση;

  3. Ποιο πολιτικό πρόσωπο μετέβη στις Βρυξέλλες εκ μέρους της κυπριακής κυβέρνησης, για να υποστηρίξει την έγκριση των κρατικών ενισχύσεων; (Αυτό συνέβη με άλλες χώρες, οι οποίες ζήτησαν έγκριση για κρατικές ενισχύσεις, όπως η Μάλτα, η Λετονία, η Τσεχία, η Πολωνία.)

  4. Ποιοι οι λόγοι που οδήγησαν στην αντικατάσταση του δικηγόρου Πάρη Ανέστη, ο οποίος ήταν υπεύθυνος για όλες τις επιβεβλημένες επαφές με τα στελέχη της Επιτροπής Προστασίας Ανταγωνισμού της Κομισιόν και ο οποίος χειριζόταν τις υποθέσεις των Κυπριακών Αερογραμμών στις Βρυξέλλες;»
