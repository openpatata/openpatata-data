_id: 23.06.011.01.171_172
_position_on_page: 172
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-09-28'
heading: Ερώτηση με αρ. 23.06.011.01.171, ημερομηνίας 28 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.171
text: |-
  «Πρόσφατα έχει ανοίξει σοβαρή συζήτηση σχετικά με τη βιωσιμότητα του ταμείου ανανεώσιμων πηγών ενέργειας (ΑΠΕ). Είναι φανερό ότι το ταμείο αδυνατεί να αντεπεξέλθει στις υποχρεώσεις του προς τις επιχειρήσεις που παράγουν ηλεκτρισμό από ΑΠΕ και πωλούν στην ΑΗΚ με βάση επιχορηγημένες τιμές. Τίθενται όμως μια σειρά από ερωτήματα που αφορούν τη μέθοδο υπολογισμού του κόστους αποφυγής, δηλαδή του κόστους παραγωγής εκ μέρους της ΑΗΚ της μονάδας ηλεκτρικής ενέργειας. Ορισμένοι ισχυρίζονται ότι δεν υπάρχει διαφάνεια στη φόρμουλα υπολογισμού του κόστους παραγωγής της ΑΗΚ, με αποτέλεσμα ουσιαστικά να επιχορηγείται μέσω της επιχορήγησης του ταμείου ΑΠΕ στις επιχειρήσεις παραγωγής ηλεκτρικής ενέργειας από ΑΠΕ (πιθανή κρυφή κρατική επιχείρηση ή κρατική ενίσχυση).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί διατηρείται ως μυστική η φόρμουλα υπολογισμού του κόστους παραγωγής της κιλοβατώρας από την ΑΗΚ, όταν αυτός ο παράγοντας καθορίζει σε μεγάλο βαθμό το ύψος των εκροών από το ταμείο ΑΠΕ, λαμβάνοντας υπόψη ότι το ταμείο χρηματοδοτείται από τις εισφορές καταναλωτών μέσω του “πράσινου τέλους”.»
