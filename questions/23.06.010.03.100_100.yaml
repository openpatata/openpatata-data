_id: 23.06.010.03.100_100
_position_on_page: 100
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_100.htm
by:
- mp_id: perdikis-giorgos
date: '2013-08-30'
heading: Ερώτηση με αρ. 23.06.010.03.100, ημερομηνίας 30 Αυγούστου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.100
text: |-
  «Έχω πληροφορηθεί ότι στην κοινότητα Παχύαμμου στην Τηλλυρία συγκεκριμένος ιδιώτης ή εταιρείες τοποθετούν μεγάλες κεραίες μέσα στην οικιστική περιοχή του χωριού παρά τον κύριο δρόμο Παχύαμμου-Πομού. Από παλαιότερη απάντηση του Υπουργού Υγείας κ. Ανδρέα Χρίστου σε ερώτησή μου με αρ. φακ. 23.06.008.04.182 πληροφορήθηκα ότι το Υπουργείο Υγείας δεν έχει προβεί σε οποιεσδήποτε μετρήσεις και/ή αξιολόγηση των πιθανών κινδύνων για τη δημόσια υγεία από τις υπό αναφορά κεραίες. Παράλληλα, από την απάντηση του Υπουργού Συγκοινωνιών και Έργων κ. Χάρη Θράσου στην ίδια ερώτηση πληροφορήθηκα ότι οι συγκεκριμένες κεραίες ανήκαν σε Ρώσους ραδιοερασιτέχνες και ότι οι σχετικές άδειες που τους είχαν δοθεί έχουν λήξει και δεν έχουν ανανεωθεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το είδος, τη λειτουργία και την ιδιοκτησία αυτών των κεραιών, αν υπάρχουν όλες οι σχετικές άδειες και αν έχουν καταμετρηθεί και αξιολογηθεί οι πιθανοί κίνδυνοι για τη δημόσια υγεία.»
