_id: 23.06.011.02.476_476
_position_on_page: 476
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: orfanidis-christos
date: '2018-03-30'
heading: Ερώτηση με αρ. 23.06.011.02.476, ημερομηνίας 30 Μαρτίου 2018, του βουλευτή
  εκλογικής περιφέρειας Λάρνακας κ. Χρίστου Ορφανίδη
identifier: 23.06.011.02.476
text: |-
  «Στη συνεδρία της Κοινοβουλευτικής Επιτροπής Παιδείας της Βουλής που έλαβε χώρα στις 28 Μαρτίου 2018 και αφορούσε το θέμα της Διανελλείου Τεχνικής Σχολής στη Λάρνακα ενημερωθήκαμε ότι το Κτηματολόγιο, κατόπιν οδηγιών του Υπουργείου Εσωτερικών, επέλεξε οκτώ τεμάχια, για να προταθούν στη διαχειριστική επιτροπή της Διανελλείου, ούτως ώστε αυτή να επιλέξει το κατάλληλο, για να προχωρήσει στην ανταλλαγή της γης στην οποία βρίσκεται η Διανέλλειος Τεχνική Σχολή με αυτό. Κατάλογος των επιλεγμένων τεμαχίων γης στάλθηκε στο Υπουργείο Εσωτερικών το οποίο όφειλε να ενημερώσει τη διαχειριστική επιτροπή.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων για τα εξής:

  1. Με ποια κριτήρια, ποια δικαιοδοσία και για ποιους λόγους το Υπουργείο Εσωτερικών παρουσίασε στη διαχειριστική επιτροπή μόνο τα τέσσερα από τα οκτώ τεμάχια γης;

  2. Ποια ήταν τα οκτώ τεμάχια γης που πρότεινε το Κτηματολόγιο και ποια ήταν τα τέσσερα που επιλέχθηκαν από το Υπουργείο Εσωτερικών;»
