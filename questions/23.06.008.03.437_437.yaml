_position_on_page: 437
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_437.htm
by:
- Περδίκης Γιώργος
date: '2004-02-13'
heading: Ερώτηση με αρ. 23.06.008.03.437, ημερομηνίας 13 Φεβρουαρίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.437
text: |-
  «Έχω πληροφορηθεί ότι η Τεχνική και Επαγγελματική Σχολή Αυγόρου έχει αρχίσει να λειτουργεί από τον περασμένο Σεπτέμβριο με περιορισμένο αριθμό ειδικοτήτων. Σ’ αυτήν όμως δεν περιλαμβάνεται η εκπαίδευση στον τομέα της φυτικής παραγωγής. Σε απάντηση ερώτησής μου, κατά τη διάρκεια της εξέτασης του προϋπολογισμού του 2003, από το Υπουργείο Γεωργίας, Φυσικών Πόρων και Περιβάλλοντος είχε δοθεί η πληροφορία ότι σ’ αυτή την τεχνική σχολή θα λειτουργούσε τμήμα ειδικό στη γεωργική εκπαίδευση. Αντίθετα, σε ανάλογη ερώτησή μου κατά την εξέταση του προϋπολογισμού του 2004 το ίδιο υπουργείο, το Υπουργείο Γεωργίας, Φυσικών Πόρων και Περιβάλλοντος, με παρέπεμψε στο Υπουργείο Παιδείας και Πολιτισμού για περαιτέρω πληροφόρηση.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων πότε αναμένεται να λειτουργήσει ο τομέας της φυτικής παραγωγής στην Τεχνική και Επαγγελματική Σχολή Αυγόρου και γενικά ποια είναι τα σχέδια του υπουργείου για τη γεωργική εκπαίδευση.»
