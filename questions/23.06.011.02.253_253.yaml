_id: 23.06.011.02.253_253
_position_on_page: 253
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-11-08'
heading: Ερώτηση με αρ. 23.06.011.02.253, ημερομηνίας 8 Νοεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.253
text: |-
  «Έχω γίνει δέκτης καταγγελιών για τοποθέτηση υποθαλάσσιων αγωγών στην Ακτή Ολυμπίων στη Λεμεσό, απέναντι από το “Olympic Residence”, γνωστό ως “Δίδυμοι πύργοι”. Ειδικότερα, η τοποθέτηση των υποθαλάσσιων αγωγών φαίνεται να έγινε όταν κατασκευάζονταν οι “Δίδυμοι πύργοι” και σήμερα, σύμφωνα με τις καταγγελίες, αυτοί οι αγωγοί έχουν πλέον επεκταθεί ακόμα πιο μέσα στη θάλασσα. Υπάρχει μάλιστα και καταγγελία η οποία αναφέρει ότι ένας από τους σωλήνες παρουσίαζε διαρροή. Υπάρχουν επίσης καταγγελίες για παρόμοιες περιπτώσεις άλλων αγωγών που προέρχονται από τα εργοτάξια των έργων κατασκευής ψηλών κτιρίων της Λεμεσού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα εξής:

  1. Αν είναι γνώστης των υπό αναφορά καταγγελιών και αν τις έχει εξετάσει.

  2. Αν ευσταθούν οι πιο πάνω πληροφορίες και ποια μέτρα πρόκειται να λάβει, ώστε να αποφευχθεί η περαιτέρω ρύπανση της θαλάσσιας περιοχής.

  3. Αν δόθηκαν σχετικές άδειες για τοποθέτηση και επέκταση των υπό αναφορά αγωγών.»
