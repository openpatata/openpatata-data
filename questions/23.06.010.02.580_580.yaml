_id: 23.06.010.02.580_580
_position_on_page: 580
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.580.htm
by:
- Περδίκης Γιώργος
date: '2013-05-14'
heading: Ερώτηση με αρ. 23.06.010.02.580, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.580
text: |-
  «Το 2013 η Παγκόσμια Μέρα Ξεναγού ήταν αφιερωμένη στον προσβάσιμο τουρισμό. Ως χώρα υστερούμε στον τομέα της προσβασιμότητας για άτομα με αναπηρίες ή εμποδιζόμενα άτομα και παρατηρούνται αρκετές αδυναμίες και ελλείψεις. Επιβάλλεται η αναβάθμιση του τουριστικού μας προϊόντος σε θέματα προσβασιμότητας στις κατηγορίες που αφορούν τις εγκαταστάσεις διαμονής και διακίνησης, καθώς και προσβασιμότητας σε πολιτιστικούς και αρχαιολογικούς χώρους. Θα μπορούσαμε να πάρουμε παράδειγμα από άλλες χώρες για την ακολουθούμενη πολιτική σε θέματα προσβασιμότητας. Όπως πληροφορούμαι υπολογίζεται ότι πενήντα εκατομμύρια άτομα με ειδικές ανάγκες προσβασιμότητας (ανάπηροι, ηλικιωμένοι κ.λπ.) στην Ευρωπαϊκή Ένωση διακινούνται κάθε χρόνο για τουρισμό. Μάλιστα η Ευρωπαϊκή Ένωση χρηματοδοτεί προγράμματα ενίσχυσης των υποδομών προσβασιμότητας αυτών των ατόμων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια μέτρα λαμβάνονται για ανάπτυξη του ειδικού τουρισμού των αναπήρων ή εμποδιζόμενων ατόμων στην Κύπρο και ποιες είναι οι μέχρι σήμερα επιδόσεις του κυπριακού τουρισμού στο θέμα αυτό.»
