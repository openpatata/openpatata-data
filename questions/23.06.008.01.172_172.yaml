_id: 23.06.008.01.172_172
_position_on_page: 172
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_172.htm
by:
- mp_id: papadopoulou-antigoni
date: '2002-07-25'
heading: Ερώτηση με αρ. 23.06.008.01.172 που υποβλήθηκε από τη βουλευτή εκλογικής
  περιφέρειας Λευκωσίας κ. Αντιγόνη Παπαδοπούλου στις 25 Ιουλίου 2002
identifier: 23.06.008.01.172
text: |-
  «Αντλώντας στοιχεία από την έρευνα οικογενειακών προϋπολογισμών του Τμήματος Στατιστικής και Ερευνών, η Μονάδα Οικονομικών Ερευνών του Πανεπιστημίου Κύπρου έχει εκτιμήσει πως το επίδομα τέκνου, στο πλαίσιο της φορολογικής μεταρρύθμισης, πρέπει να είναι πολύ υψηλότερο. Η εν λόγω μονάδα υπογραμμίζει επίσης πως οι δημοσιονομικές δυσκολίες στην παραχώρηση αυξημένου επιδόματος τέκνου δεν πρέπει να οδηγούν τους αρμοδίους σε παραγνώριση άλλων παραμέτρων, που είναι σημαντικές, και ότι το επίδομα τέκνου θα είναι πιο αποτελεσματικό μέτρο για την επίτευξη στόχων κοινωνικής και πληθυσμιακής πολιτικής, όταν ανταποκρίνεται στο πραγματικό κόστος των βασικών αναγκών των παιδιών.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα εξής:

  Έχουν ληφθεί υπόψη οι εισηγήσεις της Μονάδας Οικονομικών Ερευνών του Πανεπιστημίου Κύπρου στη φορολογική μεταρρύθμιση;

  Σε ποιο βαθμό το προτεινόμενο μηνιαίο επίδομα για το πρώτο παιδί και για κάθε πρόσθετο παιδί και για τις μονογονεϊκές οικογένειες καλύπτει τις σημερινές βασικές ανάγκες του παιδιού στην οικογένεια;»
