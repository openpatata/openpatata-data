_id: 23.06.011.01.318_319
_position_on_page: 319
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-11-15'
heading: Ερώτηση με αρ. 23.06.011.01.318, ημερομηνίας 15 Νοεμβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.318
text: |-
  «Έχω πληροφορηθεί για τη λειτουργία του Προγράμματος των Θερινών Δημόσιων Σχολείων από το Υπουργείο Παιδείας και Πολιτισμού. Όπως πληροφορήθηκα από την ιστοσελίδα του υπουργείου, κατά το έτος 2015-2016 λειτούργησαν δύο δημόσια νηπιαγωγεία, ένα στην Πάφο και ένα στην επαρχία Αμμοχώστου, και είκοσι οκτώ δημοτικά σχολεία σε όλες τις επαρχίες. Σύμφωνα με τα όσα ανακοινώνονται στην ιστοσελίδα του υπουργείου, “το Πρόγραμμα των ΘΔΣ έρχεται να καλύψει μέρος του κενού που υφίσταται στην προσφορά δημιουργικής απασχόλησης κατά την περίοδο του καλοκαιριού, ιδιαίτερα σε παιδιά που προέρχονται από ευάλωτες ομάδες πληθυσμού”. Εντούτοις, όπως διαπίστωσα τόσο από την ιστοσελίδα του υπουργείου όσο και από καταγγελίες γονέων παιδιών με αναπηρίες, σε καμία επαρχία δεν προσφέρεται πρόγραμμα ειδικής μονάδας για παιδιά με αναπηρίες και μαθησιακές δυσκολίες.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο η λειτουργία του Προγράμματος Θερινών Δημόσιων Σχολείων εφαρμόζεται σε πιλοτική βάση, ποια είναι τα μέχρι σήμερα αποτελέσματα της λειτουργίας του προγράμματος και κατά πόσο το υπουργείο προτίθεται να προσφέρει τη δυνατότητα συμμετοχής στο πρόγραμμα αυτό μαθητών με αναπηρίες σε όλες τις επαρχίες, με τη λειτουργία και την κατάλληλη στελέχωση ειδικής μονάδας στα θερινά σχολεία.»
