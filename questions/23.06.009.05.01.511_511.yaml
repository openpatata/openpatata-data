_id: 23.06.009.05.01.511_511
_position_on_page: 511
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.511.htm
by:
- mp_id: mitsopoulos-tasos
date: '2011-01-05'
heading: Ερώτηση με αρ. 23.06.009.05.01.511, ημερομηνίας 5 Ιανουαρίου 2011, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.05.01.511
text: |-
  «O Παγκόσμιος Οργανισμός Υγείας προχώρησε στη δημιουργία ενός επιστημονικού και παγκοσμίως αποδεκτού συστήματος κατάταξης και ταξινόμησης της αναπηρίας με βάση τη λειτουργικότητα. Το επίπεδο αναπηρίας του ατόμου με προβλήματα υγείας προκύπτει από την αξιολόγηση όλων των παραγόντων (σωματική βλάβη, κοινωνική συμμετοχή, ικανότητα απόδοσης) αντανακλώντας το επίπεδο της λειτουργικότητάς του.

  Οι εφαρμογές του νέου συστήματος αναφέρονται στους τομείς υγείας, κοινωνικής ασφάλισης, εκπαίδευσης, εργασίας, οικονομικών και ανάπτυξης, νομοθεσίας κ.ά. Στη βάση αυτού του συστήματος εκδίδεται η Κάρτα Λειτουργικότητας Ατόμων με Αναπηρία, η οποία αφορά την αξιολόγηση του ατόμου με αναπηρία για τον προσδιορισμό της κατηγορίας της αναπηρίας, καθορίζει τις κοινωνικές παροχές και την περίοδο επαναξιολόγησής του και αποτελεί εν τέλει το “κλειδί” για όλες του τις συναλλαγές με τις υπηρεσίες του δημοσίου.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο:

  1. έχει τεθεί σε ισχύ στην Κύπρο το σύστημα του ΠΟΥ για κατάταξη και ταξινόμηση της αναπηρίας με βάση τη λειτουργικότητα κι, αν όχι, πότε το σύστημα αυτό θα τεθεί σε ισχύ, καθώς και

  2. κατά πόσο υπάρχει σχεδιασμός για τη συνακόλουθη καθιέρωση-εισαγωγή της Κάρτας Λειτουργικότητας Ατόμων με Αναπηρία.»
