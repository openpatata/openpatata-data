_id: 23.06.011.01.221_222
_position_on_page: 222
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-10-06'
heading: Ερώτηση με αρ. 23.06.011.01.221, ημερομηνίας 6 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.221
text: |-
  «Έχω υπόψη μου ότι έχει κατατεθεί πρόταση από τους καταθέτες της πρώην Λαϊκής Τράπεζας στην οποία γίνεται μεταξύ άλλων αναφορά στην ανάγκη δημιουργίας ταμείου για τη σταδιακή αποκατάσταση των κουρεμένων καταθετών. Η χρηματοδότηση του ταμείου θα γίνεται από διάφορες πηγές εσόδων, μία από τις οποίες θα προέρχεται από την εκχώρηση συγκεκριμένου ποσοστού των ετήσιων εσόδων του κράτους από την εξόρυξη και πώληση υδρογονανθράκων από τον πρώτο χρόνο είσπραξης των εσόδων και για όσα χρόνια το ταμείο χρειάζεται ενίσχυση. Η χρηματοδότηση του ταμείου θα γίνεται επίσης από την πώληση των θυγατρικών εταιρειών και περιουσιακών στοιχείων της πρώην Λαϊκής Τράπεζας ή/και από την εκχώρηση του αποθέματος που αναμένεται να προκύψει από την εκταμίευση όλων των χρημάτων του κυπριακού μνημονίου ή/και τη συμπερίληψη και εκχώρηση συγκεκριμένου ποσοστού από τον ετήσιο κρατικό προϋπολογισμό ή/και από την εκχώρηση μέρους των κερδών της Κεντρικής Τράπεζας της Κύπρου, καθώς και όλων των προστίμων που θα επιβληθούν από το δικαστήριο σε μέλη του διοικητικού συμβουλίου και σε διευθυντικά στελέχη της πρώην Λαϊκής Τράπεζας αναφορικά με την οικονομική διαχείριση της τράπεζας. Αξίζει να σημειωθεί ότι θα μπορούσε να μελετηθεί το ενδεχόμενο διεύρυνσης της πρότασης, ούτως ώστε μελλοντικά να ληφθούν υπόψη και άλλες ομάδες που έχουν υποστεί τις συνέπειες από τις αποφάσεις του Μαρτίου του 2013.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πώς αντιμετωπίζει την ιδέα της δημιουργίας ταμείου για τη σταδιακή αποκατάσταση των καταθετών της πρώην Λαϊκής Τράπεζας.»
