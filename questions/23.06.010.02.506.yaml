answers:
- http://www2.parliament.cy/parliamentgr/008-3f/23_06_010_02.506.htm
by:
- Περδίκης Γιώργος
date: '2013-03-15'
heading: Ερώτηση με αρ. 23.06.010.02.506, ημερομηνίας 15 Μαρτίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.506
text: |-
  «Έχω πληροφορηθεί από την ετήσια έκθεση της Γενικής Ελέγκτριας (2011) ότι στις εγκαταστάσεις μονάδας στην αεροπορική βάση Λακατάμιας ανεγέρθησαν γραφεία και υπόστεγα συντήρησης για τα ελικόπτερα, όρχος οχημάτων και ένα υπόστεγο για 12 οχήματα. Η παραλαβή του έργου έγινε στις 22 Οκτωβρίου 2009 έναντι κόστους €2.516.369. Τρεις μήνες μετά το Γενικό Επιτελείο Εθνικής Φρουράς έδωσε οδηγίες για διάλυση της μονάδας, με αποτέλεσμα το κύριο μέρος των πιο πάνω εγκαταστάσεων να μην αξιοποιείται από την Εθνική Φρουρά. Σε άλλη μονάδα της Λευκωσίας δαπανήθηκαν €300.000 για την ανέγερση αποθηκών πυρομαχικών, για να εγκαταλειφθούν πέντε μήνες μετά λόγω μεταστάθμευσης της μονάδας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους δαπανήθηκαν αχρείαστα τα πιο πάνω ποσά, καθώς και ποιος φέρει την ευθύνη των αποφάσεων τόσο της κατασκευής των έργων όσο και της μετακίνησης των πιο πάνω μονάδων.»
