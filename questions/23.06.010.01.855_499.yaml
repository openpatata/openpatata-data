_id: 23.06.010.01.855_499
_position_on_page: 499
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.855.htm
by:
- mp_id: diplaros-efthymios
date: '2012-05-17'
heading: Ερώτηση με αρ. 23.06.010.01.855, ημερομηνίας 17 Μαΐου 2012, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.010.01.855
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τη θέση του όσον αφορά στην απόφαση της Κυπριακής Δημοκρατίας να αντικαταστήσει τη Δανία, μετά από παράκλησή της (αφού η Δανία δεν είναι μέλος του Οργανισμού Αμπέλου και Οίνου), η οποία θα προέδρευε κατά το πρώτο εξάμηνο του 2012 της Ομάδας Εργασίας του Συμβουλίου της Ευρώπης “Οίνοι και Αλκοόλες - Διεθνής Οργανισμός Αμπέλου και Οίνου”.

  Ενώ η Κύπρος αποδέχθηκε, αρχικά, να προεδρεύσει εκ μέρους της Δανίας στην ομάδα εργασίας του Συμβουλίου, ακολούθως αναίρεσε την απόφασή της, με αποτέλεσμα να εκτεθούμε στα σώματα της Ευρωπαϊκής Ένωσης πριν την έναρξη των εργασιών της Κυπριακής Προεδρίας.

  Θα ήθελα να παρακαλέσω όπως μας ενημερώσει ποιος ήταν αρχικά υπεύθυνος για την απόφαση ανάληψης της προεδρίας της εν λόγω ομάδας και για ποιους λόγους ματαίωσε την απόφαση αυτή, αφήνοντας εκτεθειμένη την Κύπρο τόσο στα όργανα της ΕΕ όσο και απέναντι στη Δανία που υποχρεώθηκε εν τέλει να προεδρεύσει η ίδια στη συγκεκριμένη ομάδα εργασίας.»
