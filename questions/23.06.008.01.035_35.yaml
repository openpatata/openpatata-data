_position_on_page: 35
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_035.htm
by:
- Γιάγκου Κίκης
date: '2001-10-26'
heading: Ερώτηση με αρ. 23.06.008.01.035 που υποβλήθηκε από το βουλευτή εκλογικής
  περιφέρειας Αμμοχώστου κ. Κίκη Γιάγκου στις 26 Οκτωβρίου 2001
identifier: 23.06.008.01.035
text: |-
  «Το μεγάλο πρόβλημα που δημιουργήθηκε σε πολλές χώρες λόγω της ασθένειας των τρελών αγελάδων είχε ως αποτέλεσμα τη μεγάλη έλλειψη σε βοδινό φιλέτο παγκοσμίως. Ως αποτέλεσμα της μεγάλης ζήτησης οι τιμές είναι πολύ ψηλές.

  Μετά από σφοδρά παράπονα από τους κύπριους εισαγωγείς και κατόπιν συνεννόησης με την Ευρωπαϊκή Ένωση, ζητήθηκε από το Υπουργικό Συμβούλιο να δοθούν άδειες εισαγωγής βοδινού φιλέτου από τρίτες χώρες με επιβάρυνση μόνο εβδομήντα πέντε σεντ το κιλό αντί £4-4.50 το κιλό. Ζητήθηκε επίσης από το Υπουργικό Συμβούλιο η εισαγωγή εφτακοσίων τόνων, αλλά το Υπουργικό Συμβούλιο ενέκρινε μόνο τριακόσιους τόνους, ενώ οι ανάγκες μας σε βοδινό φιλέτο είναι πέραν των χιλίων τόνων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για το πώς θα γίνει η κατανομή και σε πόσους εισαγωγείς, καθώς και για το ποια μέτρα θα ληφθούν για την αποφυγή δημιουργίας μονοπωλίου.»
