_id: 23.06.011.02.434_434
_position_on_page: 434
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_434.htm
by:
- mp_id: perdikis-giorgos
date: '2018-03-15'
heading: Ερώτηση με αρ. 23.06.011.02.434, ημερομηνίας 15 Μαρτίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.434
text: |-
  «Στις 10 Νοεμβρίου 2017 ψηφίστηκε από τη Βουλή των Αντιπροσώπων “Ο περί Ατόμων με Αναπηρίες (Τροποποιητικός) Νόμος του 2017”, ο οποίος προνοεί για την εισαγωγή ρυθμίσεων και την τροποποίηση υφιστάμενων διατάξεων σε σχέση με το Ταμείο Ειδικών Αναγκών. Ειδικότερα, σύμφωνα με το τροποποιημένο άρθρο 15 του υπό αναφορά νόμου, “σε περίπτωση που το Λαχείο Προνοίας δεν εκδίδεται ή οι εισπράξεις από αυτό είναι χαμηλότερες των εκατόν τριάντα έξι χιλιάδων και εξακοσίων ογδόντα οκτώ ευρώ (€136.688) ή σε περίπτωση κατά την οποία το καθιδρυθέν βάσει των διατάξεων του περί Λαχείου Προνοίας Νόμου Ειδικό Ταμείο Λαχείου Πρόνοιας παύσει να λειτουργεί ή καταργηθεί, το Ταμείο ενισχύεται από τον κρατικό προϋπολογισμό κατά ποσό τέτοιου ύψους, ώστε τα προερχόμενα από τον πόρο αυτό έσοδα, σε κάθε περίπτωση, να μη είναι χαμηλότερα των εκατόν τριάντα έξι χιλιάδων και εξακοσίων ογδόντα οκτώ ευρώ (€136.688)”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν σκοπεύει να καταθέσει εντός του 2018 συμπληρωματικό προϋπολογισμό, ώστε να ενισχύσει το Ταμείο Ειδικών Αναγκών, λαμβάνοντας υπόψη και την ψήφιση από τη Βουλή των Αντιπροσώπων, σε συνεδρία της ημερομηνίας 2 Μαρτίου 2018, νόμου για διάλυση του Ειδικού Ταμείου Λαχείου Πρόνοιας μέσω της κατάργησης του περί Λαχείου Πρόνοιας Νόμου.»
