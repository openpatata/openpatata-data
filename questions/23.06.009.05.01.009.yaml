answers:
- http://www2.parliament.cy/parliamentgr/008_3e/23_06_009_05_01.009.htm
identifier: 23.06.009.05.01.009
question:
  by:
  - Περδίκης Γιώργος
  date: '2010-07-20'
  text: |-
    «Έχω πληροφορηθεί ότι μέχρι το Δεκέμβριο του 2008 λειτουργούσε το καταφύγιο της οργάνωσης “Στίγμα” για τα θύματα σεξουαλικής εκμετάλλευσης και εμπορίας προσώπων. Η οργάνωση ζήτησε από το κράτος όπως αυτό αναλάβει την κάλυψη των εξόδων διαμονής και διατροφής των θυμάτων στο καταφύγιο. Σύμφωνα με τις πληροφορίες μου, το κράτος κάλυψε τα τροφεία στο καταφύγιο για την περίοδο από 15 Φεβρουαρίου μέχρι 7 Ιουνίου 2007, ενώ για την υπόλοιπη χρονική περίοδο, παρά τις κατά καιρούς υποσχέσεις, αρνείται και καθυστερεί την καταβολή των τροφείων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πού οφείλεται αυτή η καθυστέρηση στην καταβολή των τροφείων για τα θύματα κακοποίησης που φιλοξενήθηκαν από την οργάνωση “Στίγμα” από τον Ιούνιο του 2007 μέχρι το Δεκέμβριο του 2008 και πότε προτίθεται να ικανοποιήσει το δικαιολογημένο αίτημα της οργάνωσης.»
  title: Ερώτηση με αρ. 23.06.009.05.01.009, ημερομηνίας 20 Ιουλίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
