_id: 23.06.010.02.509_509
_position_on_page: 509
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.509.htm
by:
- mp_id: perdikis-giorgos
date: '2013-03-19'
heading: Ερώτηση με αρ. 23.06.010.02.509, ημερομηνίας 19 Μαρτίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.509
text: |-
  «Στις 16 Μαΐου 2012 ψηφίστηκε από την ολομέλεια της Βουλής των Αντιπροσώπων νομοσχέδιο το οποίο τροποποιούσε τον περί Άδειας Οδήγησης Νόμο. Σκοπός της τροποποίησης του περί Άδειας Οδήγησης Νόμου ήταν η εναρμόνιση της εθνικής νομοθεσίας με την Οδηγία 2006/126/ΕΚ του Ευρωπαϊκού Κοινοβουλίου και του Συμβουλίου της 20ής Δεκεμβρίου 2006 για την άδεια οδήγησης. Η εναρμόνιση όμως με την Οδηγία έγινε επιλεκτικά, με αποτέλεσμα να μην ενσωματωθούν όλα τα άρθρα της Οδηγίας στην εθνική μας νομοθεσία. Το Υπουργείο Συγκοινωνιών και Έργων είχε δεσμευθεί ενώπιον των μελών της Κοινοβουλευτικής Επιτροπής Συγκοινωνιών και Έργων ότι θα κατέθετε σε εύθετο χρόνο εναρμονιστικό νομοσχέδιο στο οποίο θα περιλαμβάνονταν όλα τα άρθρα της ευρωπαϊκής Οδηγίας που δεν είχαν ενσωματωθεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να κατατεθεί νομοσχέδιο που να εναρμονίζει πλήρως την εθνική μας νομοθεσία με την Οδηγία 2006/126/ΕΚ.»
