_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_181.htm
by:
- Περδίκης Γιώργος
date: '2006-11-28'
heading: Ερώτηση με αρ. 23.06.009.01.181, ημερομηνίας 28 Νοεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.181
text: |-
  «Έχω πληροφορηθεί ότι με την πολιτική που δημοσιεύθηκε στην αναθεώρηση των τοπικών σχεδίων το Μάρτιο του 2003 δεν επιτρεπόταν η ανέγερση υπεραγορών με εμβαδόν πέραν των 1 500 τ.μ. εκτός των περιοχών που καθορίζονται στα τοπικά σχέδια. Περαιτέρω, για να δοθεί ιδιαίτερη έμφαση σε αυτή την πολιτική, τονιζόταν ότι αυτή ήταν στρατηγικής σημασίας για τα τοπικά σχέδια. Όμως, με την πρόσφατη οριστικοποίηση των τοπικών σχεδίων, η προαναφερθείσα πολιτική ανατράπηκε πλήρως επιτρέποντας την ανέγερση υπεραγορών εκτός των περιοχών που καθορίζονται στα τοπικά σχέδια και τριπλασιάζοντας το επιτρεπόμενο εμβαδόν από 1 500 τ.μ. στα 5 000 τ.μ.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για ποιο λόγο επήλθαν οι αναφερόμενες πιο πάνω αλλαγές στην αρχική πολιτική που καθιερώθηκε με τη δημοσίευση των τοπικών σχεδίων το 2003, με την ανέγερση υπεραγοράς μέχρι και 5 000 τ.μ. εκτός των περιοχών που καθορίζονταν από τα τοπικά σχέδια.»
