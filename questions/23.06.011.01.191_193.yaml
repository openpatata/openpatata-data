_id: 23.06.011.01.191_193
_position_on_page: 193
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: charalampidou-eirini
date: '2016-10-03'
heading: Ερώτηση με αρ. 23.06.011.01.191, ημερομηνίας 3 Οκτωβρίου 2016, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.011.01.191
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων γιατί δεν υλοποιούνται οι αποφάσεις που λήφθηκαν από τους Υπουργούς Υγείας και Δικαιοσύνης και Δημοσίας Τάξεως, με αποτέλεσμα τον περασμένο Σεπτέμβριο το Νοσοκομείο Αθαλάσσας να μετατραπεί σε πεδίο μάχης με απολογισμό πέντε τραυματίες ύστερα από επίθεση κατάδικου ασθενούς σε νοσηλευτές και αστυνομικούς.

  Τέτοιο περιστατικό δεν ήταν το μοναδικό. Συνέβη άλλο ένα πριν από μερικούς μήνες και τότε είχαν κατέλθει και πάλι σε στάση εργασίας οι νοσηλευτές.

  Σύμφωνα με απόφαση που λήφθηκε κατά τη διάρκεια σύσκεψης, πρέπει να παραχωρείται δεσμοφύλακας από τις Κεντρικές Φυλακές ανάλογα με την επικινδυνότητα του ασθενούς, κάτι που δεν έγινε. Να σημειωθεί ότι ο ψυχίατρος που υπέγραψε την εισαγωγή του υπό αναφορά ασθενή στο Νοσοκομείο Ψυχικής Υγείας είχε καταγράψει στην αναφορά του ότι ο ασθενής ήταν επικίνδυνος τόσο για τον εαυτό του όσο και για τους γύρω του και συνιστούσε την παρουσία προσωπικού από τις Κεντρικές Φυλακές.

  Αναμένουμε διευκρινίσεις για το συγκεκριμένο περιστατικό και για τα μέτρα που προτίθεστε να λάβετε, καθώς και γιατί δεν υπήρχε συνοδός δεσμοφύλακας.»
