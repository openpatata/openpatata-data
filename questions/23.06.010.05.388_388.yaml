_id: 23.06.010.05.388_388
_position_on_page: 388
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_388.htm
by:
- mp_id: perdikis-giorgos
date: '2016-03-07'
heading: Ερώτηση με αρ. 23.06.010.05.388, ημερομηνίας 7 Μαρτίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.388
text: |-
  «Από παλαιότερη απάντηση ημερομηνίας 4 Δεκεμβρίου 2015 του Υπουργού Μεταφορών, Επικοινωνιών και Έργων κ. Μάριου Δημητριάδη σε ερώτηση της βουλευτού εκλογικής περιφέρειας Αμμοχώστου κ. Σκεύης Κούτρα Κουκουμά με αρ. 23.06.010.05.067, αναφορικά με δίτροχα ηλεκτρικά μηχανάκια και την κυκλοφορία τους, πληροφορήθηκα ότι το Υπουργείο Μεταφορών, Επικοινωνιών και Έργων ανέλαβε το συντονισμό των διάφορων υπηρεσιών του Υπουργείου Δικαιοσύνης και Δημόσιας Τάξεως, του Αρχηγείου Αστυνομίας, του Τμήματος Δημοσίων Έργων και του Τμήματος Οδικών Μεταφορών, με στόχο την καταγραφή τυχόν προϋποθέσεων που πρέπει να πληρούν τα μέσα αυτά, όπως π.χ. ασφαλιστική κάλυψη, φωτισμό, όριο ταχύτητας, χώρο διακίνησης, ηλικία του κατόχου τους κ.ο.κ., ώστε να αποτελέσουν τη βάση συζήτησης, στο βαθμό που η πολιτεία θα αποφασίσει τη νομοθετική ρύθμιση του θέματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο έχει αποφασιστεί η νομοθετική ρύθμιση του θέματος, αν έχει ετοιμαστεί νομοσχέδιο και πότε αναμένεται να κατατεθεί στη Βουλή των Αντιπροσώπων.»
