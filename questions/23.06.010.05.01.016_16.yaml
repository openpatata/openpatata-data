_id: 23.06.010.05.01.016_16
_position_on_page: 16
_sources:
- http://www2.parliament.cy/parliamentgr/008_02/chronological/008_02_IES.htm
answers:
- http://www2.parliament.cy/parliamentgr/008_3g/23_06_010_05_01_016.htm
by:
- mp_id: myrianthous-ilias
date: '2016-06-24'
heading: Ερώτηση με αρ. 23.06.010.05.01.016, ημερομηνίας 24 Ιουνίου 2016, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.010.05.01.016
text: |-
  «Σε όλο τον κόλπο Χρυσοχούς, που ξεκινά από τα όρια της κοινότητας Νέου Χωριού Πάφου και φτάνει μέχρι και την κοινότητα Πομού, παρατηρείται εδώ και αρκετά χρόνια έντονη διάβρωση των παραλιών. Λόγω αυτού του προβλήματος και μετά από μελέτες που έγιναν από το Εθνικό Μετσόβιο Πολυτεχνείο, διαπιστώθηκε η ανάγκη για προστασία των παραλιών με την κατασκευή κυματοθραυστών σε όλο το τόξο του κόλπου. Τα τελευταία χρόνια ξεκίνησε τμηματικά η κατασκευή κυματοθραυστών μόνο στα δημοτικά όρια του δήμου Πόλεως Χρυσοχούς, με αποτέλεσμα, ενώ επιλύθηκε το πρόβλημα της διάβρωσης των παραλιών στα σημεία αυτά, να έχει επιδεινωθεί το πρόβλημα στις υπόλοιπες περιοχές του κόλπου και να κινδυνεύουν περιουσίες.

  Ως εκ τούτου, καλείται ο αρμόδιος υπουργός να ενημερώσει τη Βουλή των Αντιπροσώπων πώς προτίθεται να αντιμετωπίσει το πρόβλημα αυτό, καθώς και ποια χρονοδιαγράμματα υπάρχουν για την υλοποίηση των εισηγήσεων της μελέτης του Εθνικού Μετσόβιου Πολυτεχνείου.»
