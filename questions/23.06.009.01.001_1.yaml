_id: 23.06.009.01.001_1
_position_on_page: 1
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_001.htm
by:
- mp_id: perdikis-giorgos
date: '2006-07-17'
heading: Ερώτηση με αρ. 23.06.009.01.001, ημερομηνίας 17 Ιουλίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.001
text: |-
  «Έχω πληροφορηθεί ότι σύμφωνα με τη γνωμοδότηση που απηύθυνε στην Κομισιόν η Επιστημονική Επιτροπή για τα Καταναλωτικά Προϊόντα (SCCP), η χρήση συσκευών εκπομπής υπεριώδους ακτινοβολίας, λαμπών τεχνητού μαυρίσματος και σολάριουμ με σκοπό την επίτευξη και διατήρηση του μαυρίσματος για λόγους αισθητικής ενδέχεται να αυξήσει τον κίνδυνο εμφάνισης κακοήθους μελανώματος του δέρματος. Η επιτροπή καλεί τα κράτη μέλη να εξασφαλίσουν ότι μαζί με τα προϊόντα παρέχονται στους καταναλωτές και οι κατάλληλες προειδοποιήσεις και οδηγίες, ώστε να αποφεύγεται η κακή χρήση τους.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων ποια μέτρα έχει λάβει για την υλοποίηση των συστάσεων της επιτροπής, έστω κι αν ακόμα αυτές δεν έχουν πάρει οποιαδήποτε νομική μορφή, λαμβάνοντας υπόψη ότι το θέμα αυτό φαίνεται να επηρεάζει σοβαρά την υγεία των καταναλωτών.»
