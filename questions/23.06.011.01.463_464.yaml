_id: 23.06.011.01.463_464
_position_on_page: 464
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_463.htm
by:
- mp_id: charalampidou-eirini
date: '2017-01-30'
heading: Ερώτηση με αρ. 23.06.011.01.463, ημερομηνίας 30 Ιανουαρίου 2017, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.011.01.463
text: |-
  «Η λειτουργός του Υπουργείου Οικονομικών κ. Σάβια Ορφανίδου αποσπάται, όπως έχει δημοσιευτεί, στην Ευρωπαϊκή Τράπεζα Επενδύσεων (ΕΤΕπ), σε θέση η οποία δημιουργήθηκε πρόσφατα. Όπως αναφέρεται και σε δικές της αναρτήσεις, η κ. Ορφανίδου θα εξακολουθήσει να εργοδοτείται κανονικά από το Υπουργείο Οικονομικών και η μετακίνησή της θα γίνει με τη διαδικασία της απόσπασης, αντιλαμβάνομαι μέσω της Επιτροπής Δημόσιας Υπηρεσίας (ΕΔΥ).

  Στο πλαίσιο του κοινοβουλευτικού ελέγχου, παρακαλώ τον αρμόδιο υπουργό όπως μας διαβιβάσει όλη τη σχετική αλληλογραφία μεταξύ της Κυπριακής Δημοκρατίας και της ΕΤΕπ που αφορά στη δημιουργία της υπό αναφορά θέσης, καθώς και όπως μας πληροφορήσει για τα ακόλουθα:

  1. Την ημερομηνία έναρξης και την περίοδο της απόσπασης.

  2. Το μισθό που λαμβάνει σήμερα η κ. Ορφανίδου και το μισθό που θα λαμβάνει μετά την απόσπασή της μαζί με όλα τα επιδόματα και ωφελήματα που θα της παραχωρηθούν.

  3. Τη διαδικασία που ακολουθήθηκε για την επιλογή της κ. Ορφανίδου, συνοδευμένη από όλη τη σχετική αλληλογραφία εντός του υπουργείου του και μεταξύ του υπουργείου του και της ΕΔΥ.

  4. Αν δεν ακολουθήθηκε ανοικτή διαδικασία με την προκήρυξη πρόσκλησης εκδήλωσης ενδιαφέροντος, να μας ενημερώσει για τους λόγους που δεν ακολουθήθηκε η διαδικασία αυτή.

  Επίσης, παρακαλώ όπως μας σταλεί αναφορά για τα καθήκοντα που εκτελούσε μέχρι σήμερα η κ. Ορφανίδου και την έγκριση που έχει λάβει από την ΕΔΥ με βάση τον περί των Πολιτικών Δικαιωμάτων Δημόσιων Υπαλλήλων, Εκπαιδευτικών Λειτουργών, Δημοτικών Υπαλλήλων, Κοινοτικών Υπαλλήλων και Υπαλλήλων Νομικών Προσώπων Δημόσιου Δικαίου Νόμο [Ν. 102(Ι)/2015], ώστε να μπορεί να συμμετέχει ως μέλος στο Πολιτικό Γραφείο του ΔΗΣΥ.»
