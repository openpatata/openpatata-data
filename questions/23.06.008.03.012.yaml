answers:
- http://www2.parliament.cy/parliamentgr/008_03/23_06_008_03_012.htm
by:
- Αγαπίου Άγις
date: '2003-07-21'
heading: Ερώτηση με αρ. 23.06.008.03.012 που υποβλήθηκε από το βουλευτή εκλογικής
  περιφέρειας Λεμεσού κ. Άγι Αγαπίου την 21η Ιουλίου 2003
identifier: 23.06.008.03.012
text: |-
  «Κατά την πρόσφατη επίσκεψή μου στο χωριό Σιλίκου, στην επαρχία Λεμεσού, και συνάντηση που είχα με τον πρόεδρο του κοινοτικού συμβουλίου, καθώς και κατοίκους της περιοχής, μου ζητήθηκε όπως προωθήσω τα πιο κάτω θέματα:

  1. Βελτίωση οδικού δικτύου:

  α. Ευθυγράμμιση και βελτίωση του δρόμου “Μονάγρι-Κουκά”, αφού θεωρηθεί πολεοδομικό έργο.

  β. Ανύψωση του γεφυριού που συνδέει το Μονάγρι με τον ’γιο Γεώργιο για μεγαλύτερη ασφάλεια των οδηγών.

  γ. Προσθήκη κιγκλιδωμάτων στα επικίνδυνα σημεία του κύριου δρόμου.

  δ. Ολοκλήρωση της κατασκευής του δρόμου Σιλίκου-Λόφου.

  ε. Ασφαλτόστρωση του δρόμου Αγίας Μαύρης-Σιλίκου.

  2. Επανεξέταση των πολεοδομικών ζωνών, που θα επιτρέψει την ανάπτυξη της κοινότητας.

  3. Επιχορήγηση της κοινότητας για κάλυψη των άμεσων αναγκών που αφορούν πρόσληψη προσωπικού, καθώς και απόκτηση οχήματος για τις ανάγκες της κοινότητας.

  4. Μελέτη για απαλλαγή της κοινότητας από καταβολή των τόκων για δάνεια που εξασφαλίζονται για αναπτυξιακά έργα.

  5. Κατασκευή δημόσιων αποχωρητηρίων.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τις απόψεις και/ή απαντήσεις που μπορούν να δοθούν στα θέματα που αναφέρονται πιο πάνω.»
