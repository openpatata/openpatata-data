_id: 23.06.011.02.042_42
_position_on_page: 42
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: fakontis-antreas
date: '2017-08-04'
heading: Ερώτηση με αρ. 23.06.011.02.042, ημερομηνίας 4 Αυγούστου 2017, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.011.02.042
text: |-
  «Κατά την πρόσφατη επίσκεψή μου στην κοινότητα Τσάδας της επαρχίας Πάφου το κοινοτικό συμβούλιο με ενημέρωσε για το αίτημα της κοινότητας για ανακαίνιση του οικήματος του κέντρου νεότητας “Ευαγόρας Παλληκαρίδης”, το οποίο πρόσφατα έχει μετονομαστεί σε “Πολυδύναμο Πολιτιστικό Κέντρο Ευαγόρας Παλληκαρίδης”.

  Πρόκειται για ένα πολύ σημαντικό έργο για την κοινότητα, καθώς ο χώρος χρησιμοποιείται για διάφορες εκδηλώσεις του κοινοτικού συμβουλίου, του δημοτικού σχολείου, του νηπιαγωγείου, της επιτροπής του κέντρου νεότητας και άλλους φορείς.

  Το κόστος ανακαίνισης του κέντρου υπολογίζεται στις €65.000. Το κοινοτικό συμβούλιο Τσάδας έχει ήδη αποταθεί προς την Επαρχιακή Διοίκηση Πάφου για εξασφάλιση κονδυλίων από τα ευρωπαϊκά ταμεία, καθώς και προς τον Οργανισμό Νεολαίας για πιθανή οικονομική βοήθεια, χωρίς ωστόσο να έχει οποιοδήποτε θετικό αποτέλεσμα.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων κατά πόσο μελετά το αίτημα του κοινοτικού συμβουλίου Τσάδας για παροχή οικονομικής βοήθειας προς την κοινότητα για ανακαίνιση του Πολυδύναμου Πολιτιστικού Κέντρου “Ευαγόρας Παλληκαρίδης” και, εάν ναι, ποια τα χρονοδιαγράμματα που τίθενται.»
