_id: 23.06.011.02.356_356
_position_on_page: 356
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_356.htm
by:
- mp_id: perdikis-giorgos
date: '2018-01-11'
heading: Ερώτηση με αρ. 23.06.011.02.356, ημερομηνίας 11 Ιανουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.356
text: |-
  «Έχω λάβει καταγγελίες για μη εφαρμογή του άρθρου 9 του περί Αναγνώρισης της Προσφοράς, Καθιέρωσης Ημέρας Μνήμης και Τιμής και Παροχής Ωφελημάτων προς τους Αιχμαλώτους Πολέμου του 1974 και προς τους Εξαρτωμένους τους, Νόμου του 2008 [120(Ι)/2008]. Σύμφωνα με το υπό αναφορά άρθρο “ανεξάρτητα από τις διατάξεις του περί Δημόσιων Βοηθημάτων και Υπηρεσιών Νόμου και οποιουδήποτε άλλου νόμου, με τον παρόντα Νόμο και για σκοπούς διαφύλαξης ενός αξιοπρεπούς επιπέδου διαβίωσης των δυσπραγούντων σήμερα αιχμαλώτων πολέμου, αυτοί καθίστανται δικαιούχοι των ακόλουθων σχεδίων ή προγραμμάτων, τα οποία εφαρμόζονται από τις Υπηρεσίες Κοινωνικής Ευημερίας του Υπουργείου Εργασίας και Κοινωνικών Ασφαλίσεων:

  1. Πρόγραμμα κατ’ οίκον φροντίδας ηλικιωμένων προσώπων και ατόμων με ειδικές ανάγκες.

  2. Σχέδιο επιχορήγησης διακοπών για ηλικιωμένα/ανάπηρα άτομα.

  3. Σχέδιο επιχορήγησης αυτοεργοδότησης ηλικιωμένων.”

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια μέτρα λαμβάνει για την προώθηση και πλήρη εφαρμογή του πιο πάνω άρθρου, καθώς και πόσοι δικαιούχοι έχουν υποβάλει μέχρι σήμερα αιτήσεις για συμμετοχή στα πιο πάνω σχέδια/προγράμματα.»
