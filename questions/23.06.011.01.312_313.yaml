_id: 23.06.011.01.312_313
_position_on_page: 313
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-11-14'
heading: Ερώτηση με αρ. 23.06.011.01.312, ημερομηνίας 14 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.312
text: |-
  «Έχω πληροφορηθεί ότι στην περιοχή Μοσφιλωτής στη Λάρνακα λειτουργεί το εργοστάσιο ασφάλτου “Αδελφοί Ιακώβου (Κατασκευές) Λτδ”. Ειδικότερα, αν και υπάρχει σχετική με την υπόθεση απόφαση του Υπουργικού Συμβουλίου για προσωρινή αδειοδότηση της εταιρείας, εφόσον αποδεχτεί εγκεκριμένους όρους λειτουργίας, οι ιδιοκτήτες του εργοστασίου αρνούνται να υπογράψουν τη σχετική συμφωνία. Οι κάτοικοι της περιοχής παραπονιούνται όχι μόνο για το γεγονός ότι το εργοστάσιο λειτουργεί, χωρίς να έχει τις απαραίτητες άδειες, αλλά και για το ότι λειτουργεί σε καθημερινή βάση, συμπεριλαμβανομένης και της Κυριακής, από τις 4.45 το πρωί, προκαλώντας θόρυβο και παράγοντας καπνούς, ενοχλώντας έτσι τους κατοίκους της περιοχής. Όπως πληροφορούμαι μάλιστα, αρκετοί έχουν παρουσιάσει συμπτώματα όπως βήχα και κάψιμο στα μάτια από τους καπνούς και τη σκόνη που εκπέμπει το εργοστάσιο κατά τη διάρκεια της λειτουργίας του.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι γνώστης της πιο πάνω κατάστασης, καθώς και ποια μέτρα προτίθεται να λάβει για την προστασία της υγείας των κατοίκων της περιοχής.»
