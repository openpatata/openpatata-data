_id: 23.06.011.02.005_5
_position_on_page: 5
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-07-24'
heading: Ερώτηση με αρ. 23.06.011.02.005, ημερομηνίας 24 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.005
text: |-
  «Έχω πληροφορηθεί ότι οι σύζυγοι των θυμάτων της έκρηξης στο Μαρί είχαν υποβάλει αίτημα για παραχώρηση επιδόματος μονογονιού αλλά οι αρμόδιες υπηρεσίες το απέρριψαν. Όπως αναφέρουν τα λεφτά που πήραν από το κράτος ως αποζημίωση και τα λεφτά που τους καταβλήθηκαν μέσα από δικαστικές διαδικασίες μετά το θάνατο των συζύγων τους είναι κατατεθειμένα στα ονόματα των παιδιών των θυμάτων, με αποτέλεσμα να μην μπορούν να χρησιμοποιηθούν από τις μητέρες τους. Παρ’ όλα αυτά, το κράτος υπολογίζει αυτά τα λεφτά ως εισοδήματα και δεν αναγνωρίζει στις μητέρες το δικαίωμα να παίρνουν επίδομα μονογονιού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ευσταθούν οι πιο πάνω πληροφορίες και αν το κράτος προτίθεται να επανεξετάσει την απόφασή του, ώστε να δοθεί επίδομα μονογονιού στις χήρες των θυμάτων από την έκρηξη στο Μαρί.»
