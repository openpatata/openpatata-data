_id: 23.06.011.02.235_235
_position_on_page: 235
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-10-24'
heading: Ερώτηση με αρ. 23.06.011.02.235, ημερομηνίας 24 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.235
text: |-
  «Έχω πληροφορηθεί ότι σχεδιάζεται μεγάλης εκτάσεως ανάπτυξη από Ρώσο επιχειρηματία στο χωριό Πέρα Πεδί. Ειδικότερα, το προτεινόμενο έργο αφορά την οικοπεδοποίηση μεγάλης έκτασης γης, την κοπή τριών χιλιάδων δέντρων, την ισοπέδωση μεγάλης έκτασης λοφώδους περιοχής και τον πιθανό επηρεασμό του γειτνιάζοντος φράγματος Πέρα Πεδίου. Για την υπό αναφορά ανάπτυξη τις επιφυλάξεις τους φαίνεται να εξέφρασαν το Τμήμα Δασών, το Τμήμα Αναπτύξεως Υδάτων και η Υπηρεσία Θήρας και Πανίδας, ενώ και το Τμήμα Γεωλογικής Επισκόπησης ζήτησε να γίνει γεωτεχνική μελέτη, προτού τοποθετηθεί. Το Τμήμα Αναπτύξεως Υδάτων εξέφρασε επίσης τις ανησυχίες του αναφορικά με την πιθανότητα επηρεασμού του ποταμού Κρυού, του φράγματος Πέρα Πεδίου, ενώ επισημαίνει παράλληλα τον κίνδυνο επηρεασμού της ποιότητας του νερού που αποθηκεύεται στο φράγμα του Κούρη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα εξής:

  1. Έχει πραγματοποιηθεί περιβαλλοντική μελέτη για την υπό αναφορά ανάπτυξη και ποια η γνωμάτευσή της;

  2. Προτίθεται το υπουργείο να παραχωρήσει άδεια για την κοπή τριών χιλιάδων δέντρων;

  3. Έχουν εξεταστεί εναλλακτικές λύσεις, ώστε να μη χρειαστεί να κοπούν δέντρα και να υπάρχουν λιγότερες επιπτώσεις στο περιβάλλον;»
