_sources:
- http://www2.parliament.cy/parliamentgr/008_02/chronological/008_02_IB.htm
answers: []
by:
- Περδίκης Γιώργος
date: '2012-10-03'
heading: Ερώτηση με αρ. 23.06.010.02.151, ημερομηνίας 3 Οκτωβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.151
text: |-
  «Στην έκθεση της Γενικής Ελεγκτού του 2011 αναφέρεται για την Αρχή Ηλεκτρισμού Κύπρου ότι “[...] μετά και το συμβάν της 11ης Ιουλίου πρέπει όλα τα εμπλεκόμενα μέρη να προβληματιστούν για τη συγκέντρωση μεγάλων βιομηχανικών εγκαταστάσεων στον ίδιο χώρο, λαμβάνοντας σοβαρά υπόψη το γεγονός ότι η Κύπρος ως νησί με απομονωμένο ηλεκτρικό σύστημα στηρίζεται αποκλειστικά στην παραγωγική ισχύ του δικού της συστήματος, και να ληφθούν όλα εκείνα τα μέτρα για μείωση στο μεγαλύτερο δυνατό βαθμό των κινδύνων που συνεπάγεται η συγκέντρωση αυτή [...]”. Το απόσπασμα αναφέρεται στη συγκέντρωση τόσων πολλών και σημαντικών ενεργειακών και βιομηχανικών εγκαταστάσεων στην περιοχή Βασιλικού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ληφθεί υπόψη η σχετική σύσταση της Γενικής Ελεγκτού και ποια μέτρα λαμβάνονται, ώστε να αποσυμφορηθεί η σχετική περιοχή από τις ενεργειακές, βιομηχανικές και άλλες εγκαταστάσεις.»
