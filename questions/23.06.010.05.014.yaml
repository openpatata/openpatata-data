answers:
- http://www2.parliament.cy/parliamentgr/008_3g/23_06_010_05_014.htm
by:
- Περδίκης Γιώργος
date: '2015-07-22'
heading: Ερώτηση με αρ. 23.06.010.05.014, ημερομηνίας 22 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.014
text: |-
  «Έχω πληροφορηθεί ότι το Τμήμα Δασών έχει διαπιστώσει ότι το ισχύον σύστημα που επιτρέπει τη διατήρηση τροχόσπιτων ολόχρονα σε κατασκηνωτικούς χώρους δημιουργεί προβλήματα και έχει αποφασιστεί η διαφοροποίηση του συστήματος με την έκδοση σχετικών κανονισμών. Όπως πληροφορήθηκα, στους κανονισμούς που θα εκδοθούν θα περιληφθούν πρόνοιες που μεταξύ άλλων θα περιλαμβάνουν την απαγόρευση της διατήρησης τροχόσπιτων στο χώρο για περίοδο πέραν των 1-2 μηνών ετησίως. Το γεγονός αυτό έχει προκαλέσει αναστάτωση σε δεκάδες φτωχές οικογένειες που παραδοσιακά έχουν ως χώρο διακοπών ένα τροχόσπιτο σε κατασκηνωτικό χώρο.

  Δεδομένου ότι υπάρχει ανάγκη να διευθετηθεί το θέμα της ακαταστασίας και της παρανομίας στους κατασκηνωτικούς χώρους που λειτουργούν σε δασικές περιοχές ή υπό την εποπτεία δημοτικών αρχών ή και ιδιωτικών (μελλοντικά), παρακαλώ τον αρμόδιο υπουργό να ενημερώσει τη Βουλή των Αντιπροσώπων πότε αναμένεται να κατατεθούν οι εν λόγω κανονισμοί στη Βουλή και ποιες είναι οι κυριότερες πρόνοιες που θα περιλαμβάνουν.»
