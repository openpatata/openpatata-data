answer: http://www2.parliament.cy/parliamentgr/008_3g/23_06_010_03_129.htm
identifier: 23.06.010.03.129
question:
  by:
  - Περδίκης Γιώργος
  date: '2013-09-11'
  text: |
    «Έχω πληροφορηθεί ότι πρόσφατα έχει δημιουργηθεί σύνδεσμος γεωργών και ιδιοκτητών χωραφιών που αρδεύονται από το φράγμα Ξυλιάτου. Βασικό αίτημα του συνδέσμου είναι να σταματήσει η ανεξέλεγκτη παροχή νερού από το φράγμα σε μη γεωργικές δραστηριότητες. Για παράδειγμα, αναφέρεται η παραχώρηση από το Τμήμα Αναπτύξεως Υδάτων μεγάλων ποσοτήτων νερού στο σφαγείο CYPRA, καθώς και σε τρεις άλλες ιδιωτικές επιχειρήσεις χοιροτροφείων στην περιοχή Κάτω Μονής. Επιπλέον, πρόσφατα παραχωρήθηκε άδεια σε δύο άλλα χοιροτροφεία στην περιοχή Μενίκου χωρίς καμία συνεννόηση με τις επηρεαζόμενες τουλάχιστον κοινότητες ή τους άμεσα επηρεαζόμενους ιδιοκτήτες χωραφιών. Όλα αυτά παρά τον αρχικό σχεδιασμό για κάλυψη 2 300 σκαλών και τα τρία χρόνια ανομβρίας. Παράλληλα, αιτήσεις κατοίκων των κοινοτήτων Ξυλιάτου και Αγίας Μαρίνας απορρίπτονται με το δικαιολογητικό ότι είναι εκτός των ορίων του φράγματος. Σύμφωνα με τα στοιχεία που έχω υπόψη μου, το φράγμα Ξυλιάτου κατασκευάστηκε την περίοδο 1980-1982, στα πλαίσια αναδασμού που έγινε στις κοινότητες Ξυλιάτου και Αγίας Μαρίνας, και σχεδιάστηκε κατά τέτοιο τρόπο, ώστε να αρδεύονται αποκλειστικά τα χωράφια που θα προέκυπταν από αυτό. Η κατασκευή του φράγματος έγινε στα πλαίσια του σχεδίου ενιαίας αγροτικής ανάπτυξης Πιτσιλιάς. Σ’ αυτό συνέβαλαν με δάνειο η Διεθνής Τράπεζα και με τεχνική βοήθεια η Διεθνής Οργάνωση Τροφίμων. Επιπλέον, υπάρχει ο ισχυρισμός των κατόχων των χωραφιών ότι ο κάθε ιδιοκτήτης δικαιούται 800 περίπου τόνους νερού κατά σκάλα και ότι το φράγμα είναι σχεδιασμένο κατά τέτοιο τρόπο, ώστε να καλύψει τις ανάγκες της ωφελούμενης περιοχής μέχρι και τρία χρόνια σε περίπτωση ανομβρίας.
  title: Ερώτηση με αρ. 23.06.010.03.129, ημερομηνίας 11 Σεπτεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
