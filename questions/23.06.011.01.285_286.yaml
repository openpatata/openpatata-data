_id: 23.06.011.01.285_286
_position_on_page: 286
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_285.htm
by:
- mp_id: perdikis-giorgos
date: '2016-11-03'
heading: Ερώτηση με αρ. 23.06.011.01.285, ημερομηνίας 3 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.285
text: |-
  «Έχω πληροφορηθεί ότι το Ευρωπαϊκό Κοινοβούλιο αποφάσισε πρόσφατα να ζητήσει την απαγόρευση των υδρογονωμένων λιπαρών (μαργαρίνες, φυτικά βούτυρα κτλ.) σε όλη την Ευρώπη. Πρόσφατα τα μέλη της Κοινοβουλευτικής Επιτροπής Environment, Public Health and Food Safety (ENVI) υπέβαλαν πρόταση ψηφίσματος, για να ψηφιστεί από το Ευρωπαϊκό Κοινοβούλιο και να τεθεί ενώπιον της Ευρωπαϊκής Επιτροπής, ζητώντας τον περιορισμό της μαργαρίνης το συντομότερο δυνατόν. Μαζί με το νέο ψήφισμα επισύναψαν μαρτυρία από την περίπτωση της Δανίας, όπου έρευνες έδειξαν ότι ο περιορισμός της μαργαρίνης το 2003 οδήγησε στα χρόνια που ακολούθησαν σε σημαντική μείωση στους θανάτους από καρδιαγγειακές ασθένειες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε η Κυπριακή Δημοκρατία θα απαγορεύσει τη χρήση της μαργαρίνης.»
