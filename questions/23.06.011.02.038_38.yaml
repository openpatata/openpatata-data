_id: 23.06.011.02.038_38
_position_on_page: 38
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-02'
heading: Ερώτηση με αρ. 23.06.011.02.038, ημερομηνίας 2 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.038
text: |-
  «Έχω πληροφορηθεί ότι η Επαρχιακή Διοίκηση Λάρνακας προχώρησε στην έκδοση για δεύτερη φορά άδειας οικοδομής για ανέγερση πρατηρίου πετρελαιοειδών στην Ορμίδεια σε περιοχή όπου σε απόσταση μικρότερη των διακοσίων μέτρων από το σημείο ανέγερσης υπάρχουν δύο νηπιαγωγεία. Η απόφαση αυτή παραβιάζει απόφαση του Ανωτάτου Δικαστηρίου, σύμφωνα με την οποία είχε ακυρωθεί η πρώτη άδεια οικοδομής, λόγω του ότι σύμφωνα με το Δικαστήριο δεν είχε προηγηθεί η απαραίτητη έρευνα για τις επιπτώσεις που θα έχει στην υγεία των κατοίκων της περιοχής η ανέγερση πρατηρίου πετρελαιοειδών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει διενεργηθεί η απαραίτητη έρευνα για τις επιπτώσεις που θα έχει στην υγεία των περιοίκων η ανέγερση του υπό αναφορά πρατηρίου πετρελαιοειδών, όπως υποδεικνύει η απόφαση του Ανωτάτου Δικαστηρίου.»
