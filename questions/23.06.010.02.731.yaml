_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.731.htm
by:
- Περδίκης Γιώργος
date: '2013-07-02'
heading: Ερώτηση με αρ. 23.06.010.02.731, ημερομηνίας 2 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.731
text: |-
  «Έχω πληροφορηθεί ότι βρίσκεται σε εξέλιξη πρόγραμμα LIFE-Βιοποικιλότητα με τίτλο “Καινοτόμες Δράσεις για την Αντιμετώπιση της Παράνομης Χρήσης Δηλητηριασμένων Δολωμάτων σε Μεσογειακές Πιλοτικές Περιοχές της Ευρωπαϊκής Ένωσης”. Ο σκοπός της δράσης αυτής είναι να εντοπιστούν χρήσεις δηλητηριασμένων δολωμάτων στις περιοχές του προγράμματος (Natura 2000, Ανδαλουσία Ισπανίας-Αντιχάσια Όρη, Μετέωρα και Κόζιακας Θεσσαλίας Ελλάδας). Στα πλαίσια του προγράμματος αυτού έχει συγκροτηθεί μία ανιχνευτική ομάδα που αποτελείται από δύο οδηγούς και τέσσερις εκπαιδευμένους σκύλους, η οποία εντοπίζει δηλητηριώδη δολώματα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι αρμόδιες υπηρεσίες γνωρίζουν για αυτό το πρόγραμμα μεταξύ Ελλάδας-Ισπανίας και αν υπάρχει περίπτωση να συμμετάσχει σε αυτό το πρόγραμμα και η Κύπρος, δεδομένου του μεγάλου προβλήματος που υπάρχει στο νησί μας με τα δηλητηριώδη δολώματα και τις φόλες.»
