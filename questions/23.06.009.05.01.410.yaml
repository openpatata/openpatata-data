_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.410.htm
by:
- Περδίκης Γιώργος
date: '2010-11-25'
heading: Ερώτηση με αρ. 23.06.009.05.01.410, ημερομηνίας 25 Νοεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.410
text: |-
  «Έχω πληροφορηθεί ότι η Κυπριακή Δημοκρατία υπέγραψε το 2007 τη Διεθνή Σύμβαση για την Προστασία Όλων των Ατόμων ενάντια στην Εξαναγκαστική Εξαφάνιση, η οποία υιοθετήθηκε από τον Οργανισμό Ηνωμένων Εθνών. Η σύμβαση αυτή ρυθμίζει, κατά νομικά δεσμευτικό τρόπο, μια σειρά από θέματα που αφορούν την προστασία των ανθρωπίνων δικαιωμάτων των αγνοούμενων προσώπων και των οικογενειών τους. Ανάμεσα στις καινοτόμους πρόνοιές της είναι και η καθιέρωση, στο άρθρο 24, του “δικαιώματος στην αλήθεια”. Παρά την υπογραφή της, έχουν παρέλθει σχεδόν τέσσερα χρόνια χωρίς η σύμβαση να έχει κυρωθεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ετοιμαστεί σχετικό νομοσχέδιο και πότε σκοπεύει το υπουργείο του να προωθήσει την κύρωση της σύμβασης.»
