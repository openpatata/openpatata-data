_id: 23.06.011.02.419_419
_position_on_page: 419
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-03-06'
heading: Ερώτηση με αρ. 23.06.011.02.419, ημερομηνίας 6 Μαρτίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.419
text: |-
  «Κατά τη διάρκεια πρόσφατης συνάντησής μου με το Σύνδεσμο Πολιτικών Μηχανικών Κύπρου (ΣΠΟΛΜΗΚ) έγινα δέκτης παραπόνων σε σχέση με την αποκοπή κονδυλίου το οποίο προοριζόταν για συμμετοχή του συνδέσμου σε διεθνείς διοργανώσεις και συνέδρια, με αποτέλεσμα να ανοίγει η προοπτική για τουρκοκυπριακούς συνδέσμους ή πανεπιστήμια να αναπτύξουν διεθνείς σχέσεις, γεγονός που καλλιεργεί μία κουλτούρα αναγνώρισης των δομών του ψευδοκράτους. Ήδη έχω πληροφορηθεί ότι πανεπιστήμια που εδρεύουν στα κατεχόμενα συμμετέχουν στην Ευρωπαϊκή Βάση Δεδομένων Μηχανικής Εκπαίδευσης του European Federation of National Engineering Associations (FEANI), η οποία απαριθμεί τα ιδρύματα μηχανικής τριτοβάθμιας εκπαίδευσης των ευρωπαϊκών χωρών που εκπροσωπούνται στο FEANI.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να επαναφέρει τη χορηγία για διαφώτιση στο ΣΠΟΛΜΗΚ, προκειμένου να αντιμετωπιστούν οι προκλήσεις που προκαλεί η συνεχής προσπάθεια των Τουρκοκυπρίων να αποκτήσουν αναγνώριση σε ευρωπαϊκό ή διεθνές επίπεδο.»
