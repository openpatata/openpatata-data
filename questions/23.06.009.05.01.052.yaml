_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.052.htm
by:
- Περδίκης Γιώργος
date: '2010-08-05'
heading: Ερώτηση με αρ. 23.06.009.05.01.052, ημερομηνίας 5 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.052
text: |-
  «Έχω πληροφορηθεί ότι στην Ελλάδα εξετάζεται το ενδεχόμενο οι πρόσφατες καταστροφικές πυρκαγιές στην Αττική να προκλήθηκαν από σπινθήρες πυλώνων της ΔΕΗ. Συγκεκριμένα, έχω διαβάσει στον ελληνικό τύπο ότι ο αρμόδιος για υποθέσεις περιβάλλοντος εισαγγελέας πρωτοδικών Δημήτρης Γκύζης έχει διατάξει τη διενέργεια πραγματογνωμοσύνης, προκειμένου να διευκρινιστεί αν οι συγκεκριμένες πυρκαγιές οφείλονται σε πλημμελή συντήρηση πυλώνων της ΔΕΗ, γιατί έχει στοιχεία που συγκλίνουν στο ενδεχόμενο ότι οι πυρκαγιές στο Βαρνάβα και στο Μικροχώρι Καπανδριτίου, που ξέσπασαν στις 17 Ιουλίου 2010, οφείλονται σε αυτό το λόγο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν συνεχίζεται και εφέτος η εφαρμογή ειδικού προγράμματος για τη συντήρηση των γραμμών της ΑΗΚ στις δασικές περιοχές στη βάση σχετικών πρωτοκόλλων που συμφωνήθηκαν με το Τμήμα Δασών και αν έχει η ΑΗΚ πληρώσει για την καταστροφική πυρκαγιά του 2007 στο Σαϊττά.»
