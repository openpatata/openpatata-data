_id: 23.06.011.01.240_241
_position_on_page: 241
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: myrianthous-ilias
date: '2016-10-14'
heading: Ερώτηση με αρ. 23.06.011.01.240, ημερομηνίας 14 Οκτωβρίου 2016, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.240
text: |-
  «Αρκετοί πολίτες που υποβάλλουν προσφορές στο δημόσιο, αλλά και πολλοί άλλοι χρειάζονται σε τακτική βάση την απόκτηση πιστοποιητικού λευκού ποινικού μητρώου ή πιστοποιητικού μη πτώχευσης.

  Το πιστοποιητικό λευκού ποινικού μητρώου εκδίδεται σήμερα ηλεκτρονικά από τους επαρχιακούς κεντρικούς αστυνομικούς σταθμούς, ενώ το πιστοποιητικό μη πτώχευσης εκδίδεται και πάλι ηλεκτρονικά, αλλά μόνο από το Τμήμα Εφόρου Εταιρειών και Επίσημου Παραλήπτη στη Λευκωσία. Είναι λοιπόν αντιληπτό ότι η απόκτηση των πιστοποιητικών αυτών δημιουργεί ταλαιπωρία στους πολίτες που ζουν σε απομακρυσμένες περιοχές.

  Το πρόβλημα αυτό θα μπορούσε να επιλυθεί, αν τα πιο πάνω πιστοποιητικά, όπως και πολλά άλλα που εκδίδονται ηλεκτρονικά, εκδίδονταν από τα Κέντρα Εξυπηρέτησης του Πολίτη. Πέραν τούτου, θα μπορούσε το πιστοποιητικό λευκού ποινικού μητρώου να εκδίδεται και από τους περιφερειακούς αστυνομικούς σταθμούς.

  Ως εκ τούτου, καλείται ο αρμόδιος υπουργός να ενημερώσει το σώμα πώς αντιμετωπίζεται το θέμα αυτό.»
