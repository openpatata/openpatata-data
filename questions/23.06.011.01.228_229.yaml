_id: 23.06.011.01.228_229
_position_on_page: 229
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_228.htm
by:
- mp_id: myrianthous-ilias
date: '2016-10-07'
heading: Ερώτηση με αρ. 23.06.011.01.228, ημερομηνίας 7 Οκτωβρίου 2016, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.228
text: |-
  «Παρ’ όλες τις εκκλήσεις που έγιναν κατά καιρούς από τοπικές αρχές και αθλητικά σωματεία της επαρχίας Πάφου για αναβάθμιση του στίβου των αθλητικών εγκαταστάσεων, από το 2004 δεν έχει γίνει οτιδήποτε σε κανένα γήπεδο, με αποτέλεσμα οι αθλητές να καταπονούνται κατά τις προπονήσεις τους και να μειονεκτούν σε αποδόσεις.

  Πέραν τούτου, με βάση το στρατηγικό σχέδιο ανάπτυξης για τον τουρισμό, μια σημαντική κατηγορία για προσέλκυση τουριστών αφορά τον αθλητισμό. Παρ’ όλα αυτά και ενώ αρκετές χώρες ενδιαφέρθηκαν να επισκεφθούν την Πάφο και να φέρουν ακόμα και εθνικές ομάδες αθλητών για προετοιμασία, λόγω έλλειψης σημαντικών αθλητικών υποδομών αυτή η κατηγορία του αθλητικού τουρισμού δεν προωθείται. Παράδειγμα αποτελεί η πρόσφατη επίσκεψη στην Πάφο εταιρείας από τη Σουηδία που εξειδικεύεται στον αθλητικό τουρισμό και η οποία απέκλεισε την επαρχία Πάφου, γιατί οι αθλητικές της εγκαταστάσεις δε διαθέτουν τον απαιτούμενο στίβο.

  Ως εκ τούτου, τίθενται τα πιο κάτω ερωτήματα:

  1. Πότε αναμένεται ότι ο ΚΟΑ θα προχωρήσει με την αναβάθμιση των αθλητικών υποδομών του στίβου στην Πάφο;

  2. Πως εφαρμόζεται από τον ΚΟΑ το στρατηγικό σχέδιο για την ανάπτυξη του αθλητικού τουρισμού και τι έργα προγραμματίζονται να γίνουν στην Πάφο και πότε;

  3. Πώς το Υπουργείο Ενέργειας, Εμπορίου, Βιομηχανίας και Τουρισμού μαζί με τον ΚΟΤ παρακολουθούν την εφαρμογή του στρατηγικού σχεδίου ανάπτυξης του τουρισμού στον τομέα του αθλητικού τουρισμού, αφού αυτός ο τομέας μπορεί να αναπτύξει τον τουρισμό κατά τη χειμερινή περίοδο κυρίως από χώρες του ευρωπαϊκού Βορρά;»
