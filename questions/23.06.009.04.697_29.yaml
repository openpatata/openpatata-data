_position_on_page: 29
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_697.htm
by:
- Περδίκης Γιώργος
date: '2010-01-08'
heading: Ερώτηση με αρ. 23.06.009.04.697, ημερομηνίας 8 Ιανουαρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.697
text: |-
  «Σύμφωνα με τις πληροφορίες μου, συνηθίζεται κατά την περίοδο των εορτών των Χριστουγέννων το Τμήμα Δασών να διαθέτει προς πώληση στο κοινό χριστουγεννιάτικα δένδρα. Σύμφωνα με τη σχετική ανακοίνωση του Τμήματος Δασών, ημερομηνίας 30 Νοεμβρίου 2009, τα δένδρα που υλοτομούνται προέρχονται από αραιώσεις δασικών φυτειών.

  Με βάση παλαιότερη ανακοίνωση του Τμήματος Δασών που βρίσκεται αναρτημένη στις ανακοινώσεις του Γραφείου Τύπου και Πληροφοριών και φέρει ημερομηνία 8 Νοεμβρίου 2006, κατά το εν λόγω έτος διατέθηκε στο κοινό πολύ μικρός αριθμός κέδρων και ελάτων.

  Τα κέδρα είναι εξαιρετικά σημαντικά για τη βιοποικιλότητα του νησιού μας και δεν πρέπει να λησμονούμε ότι ανήκουν στα είδη που περιλαμβάνονται στο “Κόκκινο Βιβλίο της Χλωρίδας της Κύπρου” και πρέπει να προστατευτούν με κάθε κόστος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν συνεχίζεται η υλοτόμηση κέδρων και ελάτων στα κυπριακά δάση και, εάν ναι, πόσα δένδρα έχουν κοπεί από το 2006 μέχρι σήμερα.»
