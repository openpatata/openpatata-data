_position_on_page: 326
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_326.htm
by:
- Περδίκης Γιώργος
date: '2004-01-13'
heading: Ερώτηση με αρ. 23.06.008.03.326, ημερομηνίας 13 Ιανουαρίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.326
text: |-
  «Στον προσφυγικό συνοικισμό Αγίου Γεωργίου στη Λάρνακα οι λάκκοι τεσσάρων σπιτιών είναι μπροστά από την είσοδο προσφυγικής οικίας και όταν γεμίσουν, την ευθύνη και την ταλαιπωρία για το άδειασμά τους την έχει ο πρόσφυγας κάτοικος. Εκτός του ότι πρέπει να πληρώσει, για να του καθαρίσουν τους λάκκους, ταλαιπωρείται από τη δυσοσμία και τις κατσαρίδες έξω ακριβώς από την πόρτα του.

  Στο παρελθόν είχε ζητηθεί από τους αρμοδίους να απομακρύνουν τους λάκκους και να τους τοποθετήσουν σε ένα μέρος μακριά από την οικία του, αλλά δεν υπήρξε ανταπόκριση.

  Ένα άλλο πρόβλημα που αντιμετωπίζουν οι κάτοικοι του προσφυγικού συνοικισμού Αγίου Γεωργίου στη Λάρνακα είναι η καθαριότητα της περιοχής. Η περιοχή είναι γεμάτη αγριόχορτα, παλιά αυτοκίνητα και τσίγκους, με αποτέλεσμα η περιοχή να γεμίζει με ποντικούς και φίδια.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειες που γίνονται, για να σταματήσει αυτή η απαράδεκτη κατάσταση.»
