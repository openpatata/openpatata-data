_id: 23.06.010.02.006_6
_position_on_page: 6
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.006.htm
by:
- Περδίκης Γιώργος
date: '2012-08-07'
heading: Ερώτηση με αρ. 23.06.010.02.006, ημερομηνίας 7 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.006
text: |-
  «Έχω πληροφορηθεί από έκθεση της Ελεγκτικής Υπηρεσίας με τίτλο “Προσαρμογή στις Κλιματικές Αλλαγές” ότι, όσον αφορά τον τομέα της γεωργίας, πρέπει να προωθηθούν άμεσα οι δράσεις που αναφέρονται στη Λευκή Βίβλο, οι οποίες αποσκοπούν στην προσαρμογή στις κλιματικές αλλαγές σε επίπεδο αγροκτήματος. Οι δράσεις αυτές περιλαμβάνουν μεταξύ άλλων την προσαρμογή της χρονικής περιόδου διάφορων αγροτικών δραστηριοτήτων, την επιλογή ανθεκτικών στις νέες συνθήκες θερμοκρασίας και διάθεσης νερού ποικιλιών, την αποδοτικότερη χρήση των υδάτινων πόρων, την εισαγωγή πιο ανθεκτικών στη θερμότητα ζώων και την προσαρμογή των προτύπων διατροφής τους σε συνθήκες υψηλών θερμοκρασιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις δράσεις που έχουν προωθηθεί στον τομέα της γεωργίας αναφορικά με την προσαρμογή στις κλιματικές αλλαγές σε επίπεδο αγροκτήματος.»
