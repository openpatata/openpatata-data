_id: 23.06.010.01.1103_746
_position_on_page: 746
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1103.htm
by:
- mp_id: perdikis-giorgos
date: '2012-07-19'
heading: Ερώτηση με αρ. 23.06.010.01.1103, ημερομηνίας 19 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1103
text: |-
  «Έχω πληροφορηθεί ότι επιτήδειοι επιχειρηματίες δραστηριοποιούνται διαφημίζοντας την Κύπρο διαδικτυακά ως προορισμό για ψάρεμα καρχαριών. Σύμφωνα με τις πληροφορίες μου, γίνονται ναυλωμένες εν πλω εκδρομές, οι οποίες στοιχίζουν πέραν των χιλίων ευρώ την ημέρα για έναν τουρίστα, στον οποίο υπόσχονται ότι θα ψαρέψει καρχαρία. Οι εκδρομές αυτές γίνονται με σκάφη που είναι εγγεγραμμένα στο Τμήμα Εμπορικής Ναυτιλίας ως τουριστικά, αλλά δεν έχουν άδεια για αλιεία. Σύμφωνα με τον οργανισμό θαλάσσιων ερευνών “Νηρέας”, οι επιτήδειοι χρησιμοποιούν δίκτυα, παραγάδια, καταστρεπτικές για τα αλιευτικά αποθέματα και το οικοσύστημα μεθόδους, ψαρεύουν μέσα στα όρια προστατευόμενων περιοχών εντός θαλάσσιων πάρκων, καθώς και εντός περιοχών λουομένων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι ενήμερος για τις ναυλωμένες εν πλω εκδρομές που στόχο έχουν το παράνομο ψάρεμα καρχαριών, ποια είναι τα μέτρα που έχει λάβει, για να σταματήσει η παράνομη αυτή δραστηριότητα, καθώς επίσης αν έχουν ασκηθεί ποινικές διώξεις εναντίον των επιχειρηματιών αυτών.»
