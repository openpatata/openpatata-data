answers:
- http://www2.parliament.cy/parliamentgr/008_03/23_06_008_02_456.htm
by:
- Περδίκης Γιώργος
date: '2003-07-09'
heading: Ερώτηση με αρ. 23.06.008.02.456 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 9 Ιουλίου 2003.
identifier: 23.06.008.02.456
text: |-
  «Κατά την αντιμετώπιση των πρόσφατων περιστατικών ρύπανσης των νερών και των εδαφών από πετρέλαιο στη Λεμεσό έχει διαπιστωθεί ότι παρά την ύπαρξη του απαραίτητου νομοθετικού πλαισίου, υπάρχουν σοβαρές ελλείψεις σε επίπεδο διοικητικών μηχανισμών.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  1. Υπάρχουν έτοιμα σχέδια δράσης για την αντιμετώπιση παρόμοιων περιπτώσεων ρύπανσης, όπου οι άμεσες αποφάσεις παίζουν αποφασιστικό ρόλο, τόσο την προστασία του περιβάλλοντος και την ασφάλεια του κοινού όσο και στο συνολικό κόστος καταπολέμησης της ρύπανσης;

  2. Στην περίπτωση υποψίας διαρροών από δεξαμενές αποθήκευσης καυσίμων ποια κυβερνητική υπηρεσία αναλαμβάνει να διεξαγάγει έρευνα;

  3. Πια υπηρεσία αναλαμβάνει να πιστοποιήσει τη διαδικασία εξακρίβωσης διαρροών από συγκεκριμένη δεξαμενή;

  4. Ποια είναι τα άμεσα μέτρα καταπολέμησης της ρύπανσης σε τέτοιες περιπτώσεις;

  5. Ποια υπηρεσία έχει την ευθύνη της επιθεώρησης ρουτίνας των πρατηρίων ή άλλων ιδιωτών που έχουν δικαίωμα αποθήκευσης καυσίμων;»
