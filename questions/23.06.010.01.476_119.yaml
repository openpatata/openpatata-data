_id: 23.06.010.01.476_119
_position_on_page: 119
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.476.htm
by:
- mp_id: perdikis-giorgos
date: '2012-02-17'
heading: Ερώτηση με αρ. 23.06.010.01.476, ημερομηνίας 17 Φεβρουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.476
text: |-
  «Έχω πληροφορηθεί ότι τo Ευρωπαϊκό Κοινοβούλιο ζητά από τα κράτη μέλη σε συνεργασία με τις αντίστοιχες ομοσπονδίες να απαγορεύσουν την πρόσβαση στα γήπεδα σε οπαδούς που επιδεικνύουν βίαιη και ρατσιστική συμπεριφορά και να σχεδιάσουν μία συντονισμένη προσέγγιση στο ζήτημα της διαμόρφωσης και επιβολής κυρώσεων στους οπαδούς αυτούς. Ζητά επίσης να θεσπίσουν ευρωπαϊκό μητρώο οπαδών, ώστε να ανταλλάσσουν πληροφορίες και να ενισχύουν τη μεταξύ τους συνεργασία μέσω ενός βελτιωμένου συστήματος προειδοποίησης για αγώνες υψηλού κινδύνου που διεξάγονται στα κράτη μέλη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν τηρείται μητρώο των οπαδών που επιδεικνύουν βίαιη και ρατσιστική συμπεριφορά στο γήπεδο, αν απαγορεύεται η είσοδος των συγκεκριμένων οπαδών στο γήπεδο και αν προτίθεται το αρμόδιο τμήμα να συνεργαστεί με τις υπηρεσίες άλλων κρατών μελών για τον καταρτισμό ενός ολοκληρωμένου ευρωπαϊκού μητρώου οπαδών.»
