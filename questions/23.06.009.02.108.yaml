_sources:
- http://www2.parliament.cy/parliamentgr/008_02/chronological/008_02_TB.htm
answers: []
by:
- Φακοντής Αντρέας
date: '2007-10-02'
heading: Ερώτηση με αρ. 23.06.009.02.108, ημερομηνίας 2 Οκτωβρίου 2007, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.02.108
text: |-
  «Κατά την πρόσφατη επίσκεψή μου στην κοινότητα Λάσας της επαρχίας Πάφου μού τέθηκε το αίτημα για ολοκλήρωση της κατασκευής του δρόμου Πόλης Χρυσοχούς-Σίμου-Λάσας-Αγίου Δημητριανού.

  Η κατασκευή του εν λόγω δρόμου έχει ξεκινήσει εδώ και πολλά χρόνια, αλλά δυστυχώς ένα μικρό τμήμα, 700 περίπου μέτρων, εντός της κοινότητας Λάσας δεν έχει αποπερατωθεί, παρ’ όλο που έχει ολοκληρωθεί η διαδικασία απαλλοτρίωσης.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων για τους λόγους της καθυστέρησης στην ολοκλήρωση της κατασκευής του συγκεκριμένου τμήματος (εντός της κοινότητας Λάσας) του δρόμου Πόλης Χρυσοχούς-Σίμου-Λάσας-Αγίου Δημητριανού και για τα χρονοδιαγράμματα που τίθενται για την αποπεράτωση του έργου.»
