answers:
- http://www2.parliament.cy/parliamentgr/008_03d/23_06_009_04_1104.htm
by:
- Περδίκης Γιώργος
date: '2010-04-30'
heading: Ερώτηση με αρ. 23.06.009.04.1104, ημερομηνίας 30 Απριλίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1104
text: |-
  «Έχω πληροφορηθεί ότι η εταιρεία “Cyprus Limni Resorts and Golfcourses PLC” του ομίλου Σιακόλα, που σχεδιάζει τουριστική ανάπτυξη στην περιοχή Λίμνης, αγόρασε ελληνοκυπριακή γη στη Στενή και τη Χρυσοχού, για να γίνει ανταλλαγή με τεμάχια γης στη Λίμνη τα οποία ανήκουν σε Τουρκοκυπρίους.

  Η εταιρεία σχεδιάζει την κατασκευή δύο γηπέδων γκολφ, λέσχες, ξενοδοχείο πέντε αστέρων, επαύλεις και τουριστικά διαμερίσματα. Στην πρόταση που εγκρίθηκε από το Υπουργικό Συμβούλιο σημειώνεται ότι τα τεμάχια των Τουρκοκυπρίων εκτιμήθηκαν από το Τμήμα Κτηματολογίου έναντι €50 ανά τ.μ. και έχουν κόστος €5,2 εκατομ.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τις λεπτομέρειες της συμφωνίας αυτής, να καταθέσει τον τοπογραφικό χάρτη με τα προς ανταλλαγή τεμάχια και αν η κυβέρνηση θεωρεί σωστό σε αυτή την κρίσιμη φάση των διαπραγματεύσεων για λύση του Κυπριακού, ιδιαίτερα εξαιτίας των τελευταίων εξελίξεων στο περιουσιακό, να συνομολογήσει τέτοιου είδους συμφωνίες που να αφορούν τουρκοκυπριακές ιδιοκτησίες.»
