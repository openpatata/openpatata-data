answers:
- http://www2.parliament.cy/parliamentgr/008_3e/23_06_009_05_01_218.htm
identifier: 23.06.009.05.01.218
question:
  by:
  - Περδίκης Γιώργος
  date: '2010-09-27'
  text: |-
    «Έχω επισκεφθεί πρόσφατα τον αναπαλαιωμένο σιδηροδρομικό σταθμό της Ευρύχου, ένα πολύ όμορφο κτίριο, στο οποίο έγινε μια πολύ καλή και ενδιαφέρουσα εργασία αναπαλαίωσης και συντήρησης. Μου έκανε όμως ιδιαίτερα αρνητική εντύπωση το γεγονός ότι το κτίριο παραμένει κλειστό και αναξιοποίητο. Στο μεταξύ, έχω πληροφορηθεί ότι το Πολιτιστικό Ίδρυμα της Λαϊκής Τράπεζας είναι διατεθειμένο να προσφέρει το υλικό που διαθέτει για τον κυπριακό σιδηρόδρομο, όπως το γνωρίσαμε όλοι μέσα από μια πολύ ενδιαφέρουσα έκθεση πριν από λίγα χρόνια, για να δημιουργηθεί ένα μόνιμο θεματικό μουσείο και πάρκο για τον κυπριακό σιδηρόδρομο στην Ευρύχου. Σημειώνω ότι υπάρχει και θέμα πρόσβασης στο χώρο, αφού δεν έχω εντοπίσει δρόμο πρόσβασης εκτός από έναν άθλιο χωματόδρομο.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί το κτίριο του παλιού σιδηροδρομικού σταθμού της Ευρύχου μένει αναξιοποίητο, πόσο στοίχισε η αναπαλαίωσή του, γιατί δεν υπάρχει ικανοποιητική πρόσβαση και στάθμευση και πότε θα απαντήσει θετικά στην προσφορά του Πολιτιστικού Ιδρύματος της Λαϊκής Τράπεζας.»
  title: Ερώτηση με αρ. 23.06.009.05.01.218, ημερομηνίας 27 Σεπτεμβρίου 2010, του
    βουλευτή εκλογικής περιφέρειας Λευκωσίας κ. Γιώργου Περδίκη
