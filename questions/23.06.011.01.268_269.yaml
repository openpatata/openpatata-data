_id: 23.06.011.01.268_269
_position_on_page: 269
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-10-25'
heading: Ερώτηση με αρ. 23.06.011.01.268, ημερομηνίας 25 Οκτωβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.268
text: |-
  «Έχω πληροφορηθεί για την ανάπτυξη που προγραμματίζεται να γίνει στην περιοχή “Άη Βουνί” στο δήμο Πέγειας από την εταιρεία “George Vassiliou Ltd & Άλλοι”. Σύμφωνα με τη Δήλωση Πολιτικής που αφορά Ενοποιημένες Αναπτύξεις Μεγάλων και Σύνθετων Χρήσεων “τουλάχιστον το 70% της έκτασης του χώρου πρασίνου που παραχωρείται πρέπει να αποτελεί συμπαγή έκταση με καλή γεωμετρία”. Σύμφωνα με πληροφορίες που έχω λάβει, τα σχέδια ανάπτυξης της εταιρείας χωροθετούν όλη την έκταση του χώρου πρασίνου σε γκρεμό.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν το Τμήμα Πολεοδομίας και Οικήσεως έχει επισκεφθεί το χώρο όπου προγραμματίζεται να γίνει η ανάπτυξη και αν το 70% της έκτασης του χώρου πρασίνου στο σημείο που έχει χωροθετηθεί αποτελεί συμπαγή έκταση με καλή γεωμετρία, όπως αναφέρεται στη Δήλωση Πολιτικής. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν το Τμήμα Πολεοδομίας και Οικήσεως έχει τη διακριτική ευχέρεια να εγκρίνει αναπτύξεις τα σχέδια των οποίων δεν πληρούν τις προϋποθέσεις χωροθέτησης του χώρου πρασίνου έτσι όπως αυτές αναφέρονται στη Δήλωση Πολιτικής.»
