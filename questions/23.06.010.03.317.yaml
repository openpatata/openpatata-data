answer: http://www2.parliament.cy/parliamentgr/008_3g/23_06_010_03_317.htm
identifier: 23.06.010.03.317
question:
  by:
  - Περδίκης Γιώργος
  date: '2013-11-20'
  text: |
    «Σε πρόσφατη απάντηση του Υπουργού Παιδείας και Πολιτισμού κ. Κυριάκου Κενεβέζου σε ερώτησή μου με αρ. 23.06.010.02.750 αναφορικά με τις αποσπάσεις διευθυντών και βοηθών διευθυντών στο Υπουργείο Παιδείας και Πολιτισμού πληροφορήθηκα ότι για το έτος 2012-2013 τοποθετήθηκαν στο εν λόγω υπουργείο με μερική απόσπαση 58 βοηθοί διευθυντές και 6 διευθυντές και με ολική απόσπαση 54 βοηθοί διευθυντές και 5 διευθυντές. Παράλληλα, για το έτος 2013-2014 τοποθετήθηκαν στο Υπουργείο Παιδείας και Πολιτισμού με μερική απόσπαση 60 βοηθοί διευθυντές και 5 διευθυντές και με ολική απόσπαση 51 βοηθοί διευθυντές και 10 διευθυντές.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των διευθυντών και βοηθών διευθυντών που είναι τοποθετημένοι στο Υπουργείο Παιδείας και Πολιτισμού με μερική ή ολική απόσπαση για περίοδο πέραν των δύο ετών, καθώς επίσης και για το συνολικό αριθμό των διευθυντών και βοηθών διευθυντών που εργοδοτούνται στη δημόσια υπηρεσία.»
  title: Ερώτηση με αρ. 23.06.010.03.317, ημερομηνίας 20 Νοεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
