_id: 23.06.008.03.635_635
_position_on_page: 635
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03b/23_06_008_03_635.htm
by:
- Καράς Αντώνης
date: '2004-07-08'
heading: Ερώτηση με αρ. 23.06.008.03.635, ημερομηνίας 8 Ιουλίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.03.635
text: |-
  «Αναφορικά με την κατασκευή υπόγειας ή υπέργειας διάβασης με αριστερόστροφες κινήσεις μεταξύ της γέφυρας Λιοπετρίου και της εξόδου προς τη Σωτήρα (στο ύψος του Αγίου Στάθη), σε απάντησή του, ημερομηνίας 12 Μαΐου 2004, το Υπουργείο Συγκοινωνιών και Έργων ανέφερε τα ακόλουθα:

  “Κατόπιν αιτήματος του κοινοτικού συμβουλίου Σωτήρας, το Υπουργείο Συγκοινωνιών και Έργων ενέκρινε την κατασκευή υπέργειας διάβασης στη χιλιομετρική θέση 25+100 στον αυτοκινητόδρομο Δεκέλειας-Πρωταρά, στα πλαίσια αντισταθμιστικών μέτρων για την αναβάθμιση του αυτοκινητόδρομου με ταυτόχρονη κατάργηση της υφιστάμενης εισόδου και εξόδου. Το έργο περιλήφθηκε, μεταξύ άλλων, στην απόφαση του Υπουργικού Συμβουλίου για την αναβάθμιση του αυτοκινητόδρομου για αξιολόγηση από το Γραφείο Προγραμματισμού. Αναμένεται η σχετική έγκριση του εν λόγω γραφείου για προώθηση του έργου.”.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα εξής:

  1. Το έργο έχει εγκριθεί από το εν λόγω γραφείο για προώθησή του; Αν δεν έχει εγκριθεί, πότε αναμένεται η έγκρισή του;

  2. Σε ποιο στάδιο ευρίσκονται οι σχεδιασμοί/έργα για την κατασκευή της εν λόγω υπέργειας διάβασης στον αυτοκινητόδρομο Δεκέλειας-Πρωταρά και πότε υπολογίζεται ότι θα ολοκληρωθεί το όλο έργο;»
