answers:
- http://www2.parliament.cy/parliamentgr/008-3f/23_06_010_02.475.htm
identifier: 23.06.010.02.475
question:
  by:
  - Περδίκης Γιώργος
  date: '2013-03-01'
  text: |-
    «Έχω πληροφορηθεί ότι συχνά οι αρμόδιες τοπικές αρχές αντιμετωπίζουν δυσκολίες στην εφαρμογή της νομοθεσίας, όταν εντοπίζουν τη διεξαγωγή παράνομων χωματουργικών εργασιών. Οι χωματουργικές εργασίες, για πολλές από τις οποίες απαιτείται η έκδοση άδειας ή είναι μέρος έργου για το οποίο χρειάζεται άδεια, δεν μπορούν να τερματιστούν επ’ αυτοφώρω, όταν εντοπίζονται από τις τοπικές αρχές, γιατί οι χειριστές των μηχανημάτων δεν έχουν νομικές ευθύνες. Μου έχει τεθεί από λειτουργούς της τοπικής αυτοδιοίκησης ότι η εφαρμογή της νομοθεσίας θα ήταν πολύ πιο εύκολη, αν υπήρχε η δυνατότητα έκδοσης εξωδίκων στο χειριστή του μηχανήματος ή/και προσωρινής κατάσχεσης των μηχανημάτων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους τρόπους με τους οποίους σκέπτεται να αντιμετωπίσει το πρόβλημα των παράνομων χωματουργικών εργασιών.»
  title: Ερώτηση με αρ. 23.06.010.02.475, ημερομηνίας 1ης Μαρτίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
