_id: 23.06.011.01.748_748
_position_on_page: 748
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_748.htm
by:
- mp_id: perdikis-giorgos
date: '2017-04-04'
heading: Ερώτηση με αρ. 23.06.011.01.748, ημερομηνίας 4 Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.748
text: |-
  «Είναι γνωστό ότι υπάρχει σοβαρό πρόβλημα με τη συσχέτιση των φορολογούμενων με τις μερίδες του Κτηματολογίου. Οι καταγγελίες ποικίλλουν. Κάποιες από αυτές αναφέρουν ότι υπάρχουν φορολογούμενοι που, ενώ έχουν εγγεγραμμένες στο όνομά τους ιδιοκτησίες, αυτές δεν καταγράφονται στη φορολογική τους δήλωση και αυτό δε γίνεται αντιληπτό από τους φοροθέτες. Επίσης, υπάρχει καταγγελία ότι το Κτηματολόγιο έχει βασιστεί σε λανθασμένα κριτήρια εκτίμησης περιουσίας, με αποτέλεσμα να υπάρξει ανισομερής επιβολή φόρου ακίνητης ιδιοκτησίας στους πολίτες. Καταγγελίες αναφέρονται και στα μεγάλα ποσά τα οποία οφείλουν εταιρείες ανάπτυξης γης και ξενοδοχεία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν τεθεί υπόψη του οι υπό αναφορά καταγγελίες και τι σχεδιάζει να κάνει για αντιμετώπιση του προβλήματος.»
