_id: 23.06.010.03.658_660
_position_on_page: 660
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_658.htm
by:
- mp_id: chatzigiannis-kyriakos
date: '2014-05-19'
heading: Ερώτηση με αρ. 23.06.010.03.658, ημερομηνίας 19 Μαΐου 2014, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.03.658
text: |-
  «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων για τους λόγους για τους οποίους οι αγροτικές επιδοτήσεις θεωρούνται καθαρό εισόδημα, από τη στιγμή που μέρος αυτών είναι κόστος παραγωγής. Η θεώρησή τους ως καθαρού εισοδήματος συνεπάγεται για πάρα πολλούς χαμηλοσυνταξιούχους μείωση της σύνταξής τους λόγω της στόχευσης που πρόσφατα έχει εισαχθεί. Το υψηλό κόστος παραγωγής καλύπτεται εν μέρει από την επιδότηση. Υπάρχει κίνδυνος μεγάλος αριθμός συνταξιούχων να μην καλλιεργεί πλέον τις εκτάσεις του, εφόσον με τον πιο πάνω τρόπο θα εξοικονομείται κόστος καλλιέργειας, αλλά δε θα υφίσταται αποκοπή το μικρό βοήθημα το οποίο λαμβάνει.

  Επομένως, παρακαλώ όπως ενημερωθεί η Βουλή κατά πόσο ο αρμόδιος υπουργός προτίθεται να ρυθμίσει αυτό το θέμα, ώστε οι επιδοτήσεις να μην αντιμετωπίζονται ως καθαρό κέρδος/εισόδημα.»
