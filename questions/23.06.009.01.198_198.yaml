_position_on_page: 198
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_198.htm
by:
- Περδίκης Γιώργος
date: '2006-12-15'
heading: Ερώτηση με αρ. 23.06.009.01.198, ημερομηνίας 15 Δεκεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.198
text: |-
  «Έχω πληροφορηθεί ότι, με τη σύμφωνη γνώμη της Κυπριακής Δημοκρατίας και της Ελλάδας, η Τουρκία απέκτησε πρόσφατα καθεστώς παρατηρητή στην Ενεργειακή Κοινότητα. Ας σημειωθεί ότι αυτό συνέβη, ενώ η ’γκυρα συνεχίζει να ασκεί βέτο στη συμμετοχή της Κυπριακής Δημοκρατίας σε διεθνείς οργανισμούς.

  Στην πρώτη σύνοδο της Ενεργειακής Κοινότητας, μετά την 1η Ιουλίου, που ετέθη σε ισχύ, στην οποία συμμετείχαν οι είκοσι πέντε υπουργοί της Ευρωπαϊκής Ένωσης και οι εννέα χώρες της νοτιοανατολικής Ευρώπης, η οποία πραγματοποιήθηκε στα Σκόπια, επειδή η Πρώην Γιουγκοσλαβική Δημοκρατία της Μακεδονίας ασκούσε την προεδρία για την προετοιμασία της συνόδου, οι είκοσι πέντε ακολούθησαν τη συνήθη κοινοτική διαδικασία, προκειμένου να συμμετάσχουν σε αυτή με κοινή θέση. Πραγματοποιήθηκε ομάδα εργασίας για την ενέργεια και στη συνέχεια η σύνοδος του Συμβουλίου Μόνιμων Αντιπροσώπων (ΚΟΡΕΠΕΡ 1), όπου η Κύπρος δήλωσε ότι έχει επιφυλάξεις. Ωστόσο, κατά τη δεύτερη σύνοδο της ΚΟΡΕΠΕΡ, πριν από την υπουργική, ήρθησαν οι επιφυλάξεις, καθώς, όπως εξηγήθηκε, υπήρξε επικοινωνία και νέες εντολές σχετικά από τη Λευκωσία.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων γιατί η Κύπρος έδωσε τη συγκατάθεσή της, για να αποκτήσει η Τουρκία το καθεστώς παρατηρητή στην Ενεργειακή Κοινότητα.»
