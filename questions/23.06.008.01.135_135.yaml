_position_on_page: 135
_sources:
- http://www2.parliament.cy/parliamentgr/008_02/chronological/008_02_HA.htm
answers: []
by:
- Περδίκης Γιώργος
date: '2002-05-31'
heading: Ερώτηση με αρ. 23.06.008.01.135 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη την 31η Μαΐου 2002
identifier: 23.06.008.01.135
text: |-
  «Έχω πληροφορηθεί ότι από το Μάιο του 2001, όταν με υπουργική απόφαση άλλαξε η διαδικασία προμήθειας και διάθεσης ακουστικών βαρηκοΐας σε δικαιούχους ασθενείς, δεν έχει ακόμα ικανοποιηθεί το αίτημα του Ομίλου Κωφών Λεμεσού για οικονομική βοήθεια, όσον αφορά την αγορά ακουστικών για τα μέλη του ομίλου. Σύμφωνα με την απόφαση του Υπουργικού Συμβουλίου με αρ. 53.643, ημερομηνίας 9 Μαΐου 2002, μόνο ένα μικρό ποσοστό των κωφών, οι δικαιούχοι δωρεάν ιατροφαρμακευτικής περίθαλψης, μπορεί να ζητήσει επιχορήγηση της αγοράς ακουστικών, με βάση τους περί Κυβερνητικών Ιατρικών Ιδρυμάτων Κανονισμούς του 2000 (Κ.Δ.Π.225/208).

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τον αριθμό των περιπτώσεων που επιχορηγήθηκαν το 2001, για την πιθανότητα διερεύνησης των κριτηρίων, καθώς και για τη δυνατότητα οικονομικής στήριξης των οργανωμένων φορέων των κωφών ατόμων, όσον αφορά την αγορά ακουστικών βαρηκοΐας για τα μέλη τους.»
