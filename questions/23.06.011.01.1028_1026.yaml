_id: 23.06.011.01.1028_1026
_position_on_page: 1026
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_1028.htm
by:
- mp_id: perdikis-giorgos
date: '2017-07-11'
heading: Ερώτηση με αρ. 23.06.011.01.1028, ημερομηνίας 11 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.1028
text: |-
  «Έχω πληροφορηθεί ότι κοντά στην κοινότητα Σιας χωροθετήθηκε πεδίο βολής, ενώ παράλληλα επετράπη επέκταση της οικιστικής ζώνης, με αποτέλεσμα πεδίο βολής και οικιστική περιοχή να συγκατοικούν. Υποστηρίζεται μάλιστα ότι το πεδίο βολής χωροθετήθηκε μέσα σε δασική περιοχή. Στο σημείο φαίνεται ότι από το 2000 και εντεύθεν προκλήθηκαν δεκαοκτώ πυρκαγιές, οι οποίες εν πολλοίς αποδίδονται στη δραστηριότητα του πεδίου βολής. Οι κάτοικοι της περιοχής διαμαρτύρονται έντονα. Κάποιοι ιδιοκτήτες υποστηρίζουν ότι αγόρασαν τεμάχια γης στην περιοχή χωρίς να γνωρίζουν ότι θα επιτάσσονταν, με αποτέλεσμα στη συνέχεια να μην τους παραχωρείται πολεοδομική άδεια ανέγερσης κατοικίας λόγω του πεδίου βολής.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως το πεδίο βολής χωροθετήθηκε εντός δασικής περιοχής και, αν ναι, για ποιο λόγο πάρθηκε αυτή η απόφαση. Επίσης, παρακαλώ τον αρμόδιο υπουργό να πληροφορήσει τη Βουλή των Αντιπροσώπων, λαμβάνοντας υπόψη και τις διαμαρτυρίες των κατοίκων, αν προτίθεται να επανεξετάσει την υπό αναφορά απόφασή του.»
