_id: 23.06.010.05.320_321
_position_on_page: 321
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_320.htm
by:
- Περδίκης Γιώργος
date: '2016-01-14'
heading: Ερώτηση με αρ. 23.06.010.05.320, ημερομηνίας 14 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.320
text: |-
  «Από παλαιότερη απάντηση ημερομηνίας 29 Οκτωβρίου 2015 του Υπουργού Εσωτερικών κ. Σωκράτη Χάσικου σε ερώτησή μου με αρ. 23.06.010.05.081 αναφορικά με τη χρήση δημόσιων μέσων μεταφοράς υπό τη μορφή τρένου (π.χ. τρενάκι Λευκωσίας) και τις άδειες κυκλοφορίας τους σε δημόσιες οδούς, τις ασφαλιστικές καλύψεις για τους οδηγούς κτλ πληροφορήθηκα ότι το Τμήμα Οδικών Μεταφορών του Υπουργείου Μεταφορών, Επικοινωνιών και Έργων, σε συνεργασία με όλες τις εμπλεκόμενες υπηρεσίες, ανέλαβε πρωτοβουλία και ετοίμασε προσχέδιο νόμου με τίτλο «Ο περί Ρυθμίσεως των Οδικών Συρμών Νόμος», σε μια προσπάθεια να ρυθμιστεί ο τρόπος αδειοδότησης και κυκλοφορίας οδικών συρμών/μικρών τουριστικών τρένων. Σύμφωνα με την απάντηση του Υπουργού Εσωτερικών, ως αρμόδιες αρχές για την αδειοδότηση των οδικών συρμών ορίζονται οι αρχές τοπικής αυτοδιοίκησης και ως εκ τούτου κρίθηκε ότι η περαιτέρω προώθηση του νόμου θα έπρεπε να αναληφθεί από το Υπουργείο Εσωτερικών. Το Υπουργείο Εσωτερικών προχώρησε σε δημόσια διαβούλευση με όλα τα εμπλεκόμενα τμήματα/υπηρεσίες και στη βάση των απόψεων/εισηγήσεων που υποβλήθηκαν θα προχωρούσε στην οριστικοποίηση του προτεινόμενου νόμου και ακολούθως στην υποβολή του στη Νομική Υπηρεσία για νομοτεχνικό έλεγχο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η ετοιμασία του πιο πάνω νομοσχεδίου, αν έχει προωθηθεί στη Νομική Υπηρεσία και πότε αναμένεται να κατατεθεί στη Βουλή των Αντιπροσώπων.»
