answers: []
by:
- Περδίκης Γιώργος
date: '2015-03-09'
heading: Ερώτηση με αρ. 23.06.010.04.472, ημερομηνίας 9 Μαρτίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.472
text: |-
  «Έχω ενημερωθεί ότι ακόμη δεν έχει διοριστεί αντικαταστάτης του τρίτου μέλους του συμβουλίου της Ρυθμιστικής Αρχής Ενέργειας Κύπρου (ΡΑΕΚ). Υπενθυμίζω ότι ο τέως αντιπρόεδρος της ΡΑΕΚ, ο κ. Κωνσταντίνος Ηλιόπουλος, παραιτήθηκε από τη θέση του στις 10 Νοεμβρίου 2014, αλλά η παραίτησή του έγινε αποδεκτή από το Υπουργικό Συμβούλιο μόλις στις 15 Ιανουαρίου 2015. Αντιλαμβάνομαι πως ο μη διορισμός τρίτου μέλους στο συμβούλιο δημιουργεί πολλές δυσκολίες στην εύρυθμη λειτουργία της Αρχής.

  Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων γιατί δεν έχει ολοκληρωθεί η διαδικασία πλήρωσης της συγκεκριμένης κενής θέσης.»
