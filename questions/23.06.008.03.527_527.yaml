_position_on_page: 527
_sources:
- http://www2.parliament.cy/parliamentgr/008_02/chronological/008_02_HC.htm
answers: []
by:
- Περδίκης Γιώργος
date: '2004-03-19'
heading: Ερώτηση με αρ. 23.06.008.03.527, ημερομηνίας 19 Μαρτίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.527
text: |-
  «Από τη μελέτη περιβαλλοντικών επιπτώσεων που εκπονήθηκε από ιδιωτική εταιρεία, προκειμένου να δοθεί άδεια για την επέκταση του ιχθυοτροφείου της στον κόλπο της Λεμεσού, προκύπτει ότι η συγκέντρωση μεταλλικών στοιχείων, όπως ο χαλκός, ο ψευδάργυρος και το κάδμιο, στο νερό και στο βυθό της περιοχής είναι εξαιρετικά ψηλή. Οι μελετητές εκφράζουν την εκτίμηση ότι οι συγκεντρώσεις αυτές προέρχονται είτε από τα πλοία που ελλιμενίζονται στον κόλπο ή διέρχονται την περιοχή είτε από τις βρετανικές στρατιωτικές δραστηριότητες. ’λλοι μελετητές θεωρούν ως πηγή ρύπανσης τα ιχθυοτροφεία που λειτουργούν στην περιοχή.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  1. Υπάρχουν στοιχεία και διεξάγονται έρευνες σχετικά με τη ρύπανση στη θαλάσσια περιοχή Λεμεσού;

  2. Ποιες είναι οι επιπτώσεις από τις στρατιωτικές δραστηριότητες των Βρετανών;

  3. Ποια μέτρα λαμβάνονται για τον περιορισμό της θαλάσσιας ρύπανσης;»
