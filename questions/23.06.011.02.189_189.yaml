_id: 23.06.011.02.189_189
_position_on_page: 189
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_189.htm
by:
- mp_id: perdikis-giorgos
date: '2017-10-06'
heading: Ερώτηση με αρ. 23.06.011.02.189, ημερομηνίας 6 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.189
text: |-
  «Έχω πληροφορηθεί ότι το Υπουργείο Μεταφορών, Συγκοινωνιών και Έργων έχει προχωρήσει στην ανανέωση των αδειών παραμονής στο λιμάνι της Λάρνακας των εταιρειών “Noble Energy International Ltd” και “Medserv (Cyprus) Ltd”, χωρίς να ενημερώσει εκ των προτέρων και να προβεί σε διαβούλευση με τις δημοτικές αρχές και τα οργανωμένα σύνολα της πόλης. Ειδικότερα, με ανακοίνωση που εξέδωσε ο δήμος Λάρνακας, ημερομηνίας 26 Σεπτεμβρίου 2017, εκφράζει τη δυσαρέσκειά του για τους χειρισμούς της κυβέρνησης, υποστηρίζοντας ότι ο δήμος Λάρνακας ζήτησε σχετική ενημέρωση από την Αρχή Λιμένων για το θέμα της ανανέωσης των εν λόγω αδειών, χωρίς ωστόσο να υπάρξει καμία ανταπόκριση. Σημειώνεται επίσης ότι το δημοτικό συμβούλιο αποφάσισε να προχωρήσει στη λήψη δικαστικών μέτρων, γιατί, όπως υποστηρίζει, δεν ακολουθήθηκαν οι νόμιμες διαδικασίες για την εξασφάλιση άδειας χρήσης των χώρων του λιμανιού από τις υπό αναφορά εταιρείες ούτε ένα χρόνο πριν ούτε και τώρα, με την ανανέωση των αδειών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα εξής:

  1. Βάσει ποιων όρων και προϋποθέσεων το Υπουργείο Μεταφορών, Συγκοινωνιών και Έργων αποφάσισε την ανανέωση των αδειών χρήσης του λιμανιού της Λάρνακας από τις εταιρείες;

  2. Για ποιο λόγο δε διεξήχθη δημόσια διαβούλευση με τους εμπλεκόμενους φορείς και τα σύνολα της περιοχής για την ανανέωση των αδειών, λαμβάνοντας μάλιστα υπόψη και τα πολλά παράπονα που υπήρχαν σχετικά με τις εργασίες των εν λόγω εταιρειών στο λιμάνι της Λάρνακας;»
