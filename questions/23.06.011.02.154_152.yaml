_id: 23.06.011.02.154_152
_position_on_page: 152
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: efstathiou-kostis
- mp_id: myrianthous-ilias
date: '2017-09-20'
heading: Ερώτηση με αρ. 23.06.011.02.154, ημερομηνίας 20 Σεπτεμβρίου 2017, των βουλευτών
  κ. Κωστή Ευσταθίου και Ηλία Μυριάνθους, εκλογικής περιφέρειας Λευκωσίας και Πάφου,
  αντίστοιχα
identifier: 23.06.011.02.154
text: |-
  «Υποβάλλουμε ξανά την ερώτηση με αρ. φακ. 23.06.011.01.259, ημερομηνίας 20 Οκτωβρίου 2016, την οποία είχε απευθύνει στον Υπουργό Εσωτερικών ο εξ ημών κ. Κωστής Ευσταθίου και η οποία παραμένει αναπάντητη, με την παράκληση όπως έχουμε απάντηση το συντομότερο δυνατό:

  “Παρατηρώ ότι από τις 8 Ιουνίου μέχρι σήμερα μας έχουν αποσταλεί πέραν των πενήντα αιτήσεων πολιτογράφησης. Παρακαλώ όπως με πληροφορήσετε πότε κατατέθηκαν οι συγκεκριμένες αιτήσεις πολιτογραφήσεως και ποιες εξ αυτών έτυχαν ειδικής μεταχείρισης ως προς την προτεραιότητα και για ποιο λόγο.

  Περαιτέρω, παρακαλώ όπως με πληροφορήσετε και για το μέσο χρονικό διάστημα που απαιτείται για την εξέταση και διεκπεραίωση των αιτήσεων παραχώρησης κυπριακής υπηκοότητας τα τελευταία πέντε χρόνια.”.

  Περαιτέρω, παρακαλούμε όπως έχουμε απάντηση και στα κάτωθι ερωτήματα:

  1. Ποιος ήταν ο μέσος όρος του χρόνου που απαιτήθηκε για την εξέταση και διεκπεραίωση των εγκριθέντων αιτημάτων πολιτογράφησης τα τελευταία δύο χρόνια ή από την 1η Σεπτεμβρίου 2015;

  2. Μέσω ποιων δικηγορικών γραφείων κατατέθηκαν οι αιτήσεις;

  3. Πόσες αιτήσεις πολιτογράφησης εξετάστηκαν συνολικά και πόσες απορρίφθηκαν;

  4. Ποιοι ήταν οι λόγοι απόρριψής τους;»
