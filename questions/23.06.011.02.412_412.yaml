_id: 23.06.011.02.412_412
_position_on_page: 412
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: koukouma-koutra-skevi
date: '2018-03-02'
heading: Ερώτηση με αρ. 23.06.011.02.412, ημερομηνίας 2 Μαρτίου 2018, της βουλευτού
  εκλογικής περιφέρειας Αμμοχώστου κ. Σκεύης Κούτρα Κουκουμά
identifier: 23.06.011.02.412
text: |-
  «Εδώ και δύο χρόνια έχει ολοκληρωθεί η εγκατάσταση ανελκυστήρων σε αριθμό πολυκατοικιών στο συνοικισμό Αγίων Αναργύρων ΙΙ. Από την ολοκλήρωση των εργασιών μέχρι και σήμερα έχουν αφεθεί στοιβαγμένα και περιφραγμένα όλα τα εργαλεία και τα υλικά που χρησιμοποιήθηκαν. Όπως έχω ενημερωθεί, αυτό έγινε ένεκα διαφωνίας που υπάρχει ανάμεσα στον εργολάβο του έργου και στο Τμήμα Πολεοδομίας και Οικήσεως. Πέρα από το γεγονός ότι η περιοχή συνεχίζει να δίνει την εικόνα ενός εργοταξίου, δημιουργούνται και προβλήματα σε ό,τι αφορά την υγιεινή στην περιοχή, εφόσον αυτή αποτελεί εστία τρωκτικών.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων για το ιστορικό της συγκεκριμένης υπόθεσης και για το χρονικό πλαίσιο μέσα στο οποίο θα μετακινηθούν τα συγκεκριμένα υλικά από το χώρο του συνοικισμού.»
