_id: 23.06.011.02.410_410
_position_on_page: 410
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: koukouma-koutra-skevi
date: '2018-03-02'
heading: Ερώτηση με αρ. 23.06.011.02.410, ημερομηνίας 2 Μαρτίου 2018, της βουλευτού
  εκλογικής περιφέρειας Αμμοχώστου κ. Σκεύης Κούτρα Κουκουμά
identifier: 23.06.011.02.410
text: |-
  «Εδώ και δύο χρόνια ο συνοικισμός του Αγίου Ιωάννη στη Λάρνακα είναι ένα ανοικτό εργοτάξιο. Ένεκα διαφορών με τους εργολάβους, η διαδικασία εγκατάστασης ανελκυστήρων στις πολυκατοικίες του συνοικισμού δεν προχωρά, με αποτέλεσμα να ταλαιπωρούνται οι κάτοικοι.
  Παράλληλα, σε έναν αριθμό πολυκατοικιών, ενώ είχε ξεκινήσει η διαδικασία εγκατάστασης των ανελκυστήρων, οι κάτοικοι ενημερώθηκαν ότι οι πολυκατοικίες τους αντιμετωπίζουν πρόβλημα στατικότητας και ότι οι εργασίες θα σταματήσουν.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα:

  1. Ποιο το ιστορικό της εγκατάστασης ανελκυστήρων στο συγκεκριμένο συνοικισμό;

  2. Υπάρχει ανάγκη για αλλαγή των διαδικασιών που ακολουθούνται, ώστε να εξασφαλιστεί ότι δε θα προκύψουν ανάλογα προβλήματα στο μέλλον;

  3. Για ποιους λόγους δεν προηγήθηκε έλεγχος στατικότητας στις πολυκατοικίες πριν από την έναρξη της διαδικασίας εγκατάστασης ανελκυστήρων;

  4. Ποιος ο αριθμός των πολυκατοικιών που παρουσιάζουν πρόβλημα στατικότητας στη συγκεκριμένη περιοχή;

  5. Είναι τέτοια τα προβλήματα στατικότητας, ώστε να υπάρχει ανάγκη μετακίνησης των προσφύγων από τις πολυκατοικίες, παράλληλα με την έναρξη εργασιών για ανέγερση νέων πολυκατοικιών;»
