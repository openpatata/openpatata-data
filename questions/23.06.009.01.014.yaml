answers: []
identifier: 23.06.009.01.014
question:
  by:
  - Περδίκης Γιώργος
  date: '2006-08-02'
  text: |-
    «Σύμφωνα με στοιχεία που έδωσε πρόσφατα στη δημοσιότητα η στατιστική υπηρεσία της Ευρωπαϊκής Ένωσης “Eurostat”, το “χρυσό μετάλλιο” των αυξήσεων τόσο όσον αφορά την τιμή του ηλεκτρικού ρεύματος για οικιακή χρήση όσο και αυτού που διατίθεται για βιομηχανική χρήση ανάμεσα στις χώρες μέλη το κερδίζει η Κύπρος. Συγκεκριμένα, σύμφωνα με τα δημοσιεύματα στον εγχώριο τύπο, τα ποσοστά αυξήσεων της τιμής του ηλεκτρικού ρεύματος στην Κύπρο φθάνουν μέχρι και επτά φορές πάνω από το μέσο όρο των χωρών μελών της Ευρωπαϊκής Ένωσης (περίοδος από Ιανουάριο 2005-Ιανουάριο 2006).

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα στοιχεία των αυξήσεων των τελευταίων χρόνων στην τιμή του ηλεκτρικού ρεύματος, ποια είναι η πραγματική εικόνα της θέσης της Κύπρου σε σχέση με τις υπόλοιπες χώρες της Ευρωπαϊκής Ένωσης όσον αφορά την τιμή του ηλεκτρικού ρεύματος για οικιακή και βιομηχανική χρήση, καθώς και για τους λόγους που κατέχει η Κύπρος την αρνητική αυτή πρωτιά.»
  title: Ερώτηση με αρ. 23.06.009.01.014, ημερομηνίας 2 Αυγούστου 2006, του βουλευτή
    εκλογικής περιφέρειας Λευκωσίας κ. Γιώργου Περδίκη
