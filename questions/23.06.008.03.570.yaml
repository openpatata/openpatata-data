_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03b/23_06_008_03_570.htm
by:
- Περδίκης Γιώργος
date: '2004-05-13'
heading: Ερώτηση με αρ. 23.06.008.03.570, ημερομηνίας 13 Μαΐου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.570
text: |-
  «Έχω πληροφορηθεί ότι η Ευρωπαϊκή Ένωση υιοθέτησε, στις 7 Νοεμβρίου 2001, ένα πλαίσιο δράσης για την προώθηση της χρήσης εναλλακτικών καυσίμων και ιδιαίτερα των βιοκαυσίμων στις μεταφορές. Το πλαίσιο δράσης προσβλέπει στην αντικατάσταση του ντίζελ και της βενζίνης από εναλλακτικά καύσιμα για τις οδικές μεταφορές, κατά 20%, μέχρι το 2020. Η προτεινόμενη Οδηγία επιθυμεί να καθιερώσει ένα ελάχιστο επίπεδο στις πωλήσεις των βιοκαυσίμων, που θα είναι 2% επί των συνολικών πωλήσεων καυσίμων, το 2005, και προοδευτικά θα φτάσει το 5,75%, το 2010, για όλα τα κράτη μέλη.

  Μια δεύτερη προτεινόμενη Οδηγία προβλέπει για τα κράτη μέλη μειωμένους δασμούς για τα βιοκαύσιμα, είτε αυτά χρησιμοποιούνται ως θερμαντικό μέσο είτε ως καύσιμα για μεταφορές.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειες και τα μέτρα προώθησης των βιοκαυσίμων και ιδιαίτερα του βιοντίζελ.»
