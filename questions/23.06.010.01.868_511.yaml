_id: 23.06.010.01.868_511
_position_on_page: 511
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.868.htm
by:
- mp_id: perdikis-giorgos
date: '2012-05-22'
heading: Ερώτηση με αρ. 23.06.010.01.868, ημερομηνίας 22 Μαΐου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.868
text: |-
  «Έχω πληροφορηθεί ότι η Τουρκία, ένα χρόνο μετά τη συμφωνία μεταξύ αυτής και της Ευρωπαϊκής Ένωσης για την υπογραφή διμερούς συμφωνίας επανεισδοχής λαθρομεταναστών, αρνείται να επικυρώσει τη συμφωνία ζητώντας νέα ανταλλάγματα. Συγκεκριμένα, η τουρκική κυβέρνηση ζητά όπως αρχίσει ο διάλογος για την απελευθέρωση του καθεστώτος θεώρησης βίζας για Τούρκους πολίτες. Ορισμένα κράτη μέλη αρνούνται να συναινέσουν στο τουρκικό αίτημα φοβούμενα αθρόα εισροή Τούρκων πολιτών. Η Ευρωπαϊκή Επιτροπή από την άλλη υποστηρίζει το τουρκικό αίτημα και επιδιώκει την έναρξη διαλόγου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει ενδεχόμενο έναρξης του σχετικού διαλόγου μεταξύ Βρυξελλών και Άγκυρας κατά την Κυπριακή Προεδρία της Ευρωπαϊκής Ένωσης. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για την πρόοδο της εφαρμογής της εν λόγω συμφωνίας.»
