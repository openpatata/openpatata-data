_id: 23.06.011.02.074_72
_position_on_page: 72
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-23'
heading: Ερώτηση με αρ. 23.06.011.02.074, ημερομηνίας 23 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.074
text: |-
  «Έχω γίνει αποδέκτης παραπόνων από κοινοτάρχες του διαμερίσματος Πόλης Χρυσοχούς για την υποστελέχωση του αστυνομικού σταθμού της περιφέρειας. Γνωρίζω ότι πρόσφατα έχει ανεγερθεί ένας πολύ σύγχρονος αστυνομικός σταθμός που θεωρείται πρότυπο, αλλά φαίνεται ότι δεν υπάρχει το αριθμητικά επαρκές προσωπικό, για να τον στελεχώσει. Τους καλοκαιρινούς μήνες το πρόβλημα οξύνεται, γιατί η περιοχή φιλοξενεί πολλαπλάσιο πληθυσμό από το συνήθη λόγω προσέλευσης χιλιάδων ντόπιων και ξένων παραθεριστών. Φέτος παρουσιάστηκε ιδιαίτερο πρόβλημα, αφού προσωπικό του Αστυνομικού Σταθμού Πόλης Χρυσοχούς έχει ενισχύσει την Αστυνομική Διεύθυνση Πάφου στην αστυνόμευση των εκδηλώσεων της πολιτιστικής πρωτεύουσας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο σχεδιάζει να ενισχύσει με προσωπικό τον Αστυνομικό Σταθμό Πόλης Χρυσοχούς ιδιαίτερα κατά τους μήνες των καλοκαιρινών διακοπών.»
