_id: 23.06.011.01.1038_1036
_position_on_page: 1036
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-07-13'
heading: Ερώτηση με αρ. 23.06.011.01.1038, ημερομηνίας 13 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.1038
text: |-
  «Από την απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη, ημερομηνίας 10 Μαΐου 2017, στην ερώτησή μου με αρ. 23.06.011.01.222, αναφορικά με την υποχρεωτική κομποστοποίηση των οργανικών αποβλήτων των εστιατορίων/ξενοδοχείων, πληροφορήθηκα ότι το Τμήμα Περιβάλλοντος βρισκόταν στη διαδικασία ετοιμασίας σχετικών κανονισμών κάτω από τον περί Αποβλήτων Νόμο, ο οποίος ενισχύει την ενεργό εμπλοκή της τοπικής αυτοδιοίκησης στην ορθολογική διαχείριση των αποβλήτων. Σύμφωνα με τον υπουργό, το υπό αναφορά νομοθέτημα βρισκόταν στα τελικά στάδια ετοιμασίας του και ανεμένετο σύντομα να αποσταλεί στην τοπική αυτοδιοίκηση για έναρξη διαβουλεύσεων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η ετοιμασία των υπό αναφορά κανονισμών, αν έχουν ξεκινήσει οι διαβουλεύσεις με την τοπική αυτοδιοίκηση και, εάν ναι, ποια τα αποτελέσματα.»
