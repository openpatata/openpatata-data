_id: 23.06.011.01.376_377
_position_on_page: 377
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_376.htm
by:
- mp_id: perdikis-giorgos
date: '2016-12-02'
heading: Ερώτηση με αρ. 23.06.011.01.376, ημερομηνίας 2 Δεκεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.376
text: |-
  «Έχω πληροφορηθεί ότι ο περί Παροχής Επιδόματος Τέκνου Νόμος του 2002 παρουσιάζει αδυναμίες. Αρχικά, δε συμπεριλαμβάνεται στον ορισμό της “οικογένειας” η εν διαστάσει οικογένεια. Επίσης, ο υπό αναφορά νόμος προνοεί την απώλεια της ιδιότητας του μονογονιού, όταν υπάρξει συμβίωση ή γάμος με άλλο άτομο. Ως εκ τούτου, θεωρείται από το νόμο ότι σε περίπτωση συμβίωσης ή γάμου ο/η σύντροφος ή ο/η σύζυγος είναι νομικά υπόχρεος/η για διατροφή/συντήρηση των παιδιών του/της συντρόφου ή συζύγου του/της. Επιπρόσθετα, σύμφωνα με την υπάρχουσα νομοθεσία, τα παιδιά γονέα υπηκόου τρίτης χώρας στερούνται το μονογονεϊκό επίδομα, ενώ είναι Κύπριοι υπήκοοι.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει στην τροποποίηση της εν λόγω νομοθεσίας, ώστε να διευθετηθούν τα υπό αναφορά θέματα.»
