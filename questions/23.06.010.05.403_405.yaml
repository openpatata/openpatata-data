_id: 23.06.010.05.403_405
_position_on_page: 405
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_403.htm
by:
- mp_id: perdikis-giorgos
date: '2016-03-21'
heading: Ερώτηση με αρ. 23.06.010.05.403, ημερομηνίας 21ης Μαρτίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.403
text: |-
  «Από παλαιότερη απάντηση του Υπουργού Οικονομικών κ. Χάρη Γεωργιάδη, ημερομηνίας 18 Νοεμβρίου 2015, σε ερώτησή μου με αρ. 23.06.010.05.186 αναφορικά με το ενδεχόμενο ειδικής μεταχείρισης για τους συγγενείς των θυμάτων της τραγωδίας του αεροπορικού δυστυχήματος της εταιρείας “Helios Airways Ltd” σε σχέση με τις φορολογικές και άλλες υποχρεώσεις τους προς το κράτος, πληροφορήθηκα ότι το Υπουργικό Συμβούλιο, έπειτα από εισήγηση του Προέδρου της Δημοκρατίας, με απόφασή του με αρ. 79.171 στις 22 Ιουλίου 2015 ενέκρινε όπως ζητήματα που αφορούν σε οικογένειες των θυμάτων της τραγωδίας του αεροπορικού δυστυχήματος, οι καταθέσεις των οποίων έχουν υποστεί απομείωση μετά την απόφαση του Eurogroup το Μάρτιο του 2013, αξιολογούνται και εξετάζονται από την Επιτροπή Παρακολούθησης Ανθρωπιστικών Ζητημάτων. Σύμφωνα με την απάντηση του υπουργού, μέχρι το τέλος του 2015 η επιτροπή θα υπέβαλλε σχετική εισήγηση, για να ληφθεί απόφαση από το Υπουργικό Συμβούλιο αναφορικά με τη δυνατότητα παροχής κατά χάριν οικονομικής βοήθειας για ανθρωπιστικούς λόγους στις οικογένειες των θυμάτων της τραγωδίας με τη συντριβή του αεροσκάφους της εταιρείας “Helios Airways Ltd”.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν έχει υποβληθεί εισήγηση από την εν λόγω επιτροπή προς το Υπουργικό Συμβούλιο για παροχή οικονομικής βοήθειας στις οικογένειες των θυμάτων του αεροπορικού δυστυχήματος, αν έχει ληφθεί απόφαση από το Υπουργικό Συμβούλιο, αν θα βοηθηθούν όλες οι οικογένειες των θυμάτων και ποιο είναι το συνολικό ποσό που αποφασίστηκε να δοθεί ως οικονομική βοήθεια στις οικογένειες αυτές.»
