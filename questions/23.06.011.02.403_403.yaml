_id: 23.06.011.02.403_403
_position_on_page: 403
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-03-02'
heading: Ερώτηση με αρ. 23.06.011.02.403, ημερομηνίας 2 Μαρτίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.403
text: |-
  «Έχω γίνει αποδέκτης καταγγελιών για παράνομη συμπεριφορά κυνηγών σε μέρος της Αλυκής Λάρνακας και συγκεκριμένα στα δημοτικά όρια Μενεού, γεγονός που είναι άκρως ανησυχητικό, καθώς παρουσιάζεται υψηλός κίνδυνος τόσο για την προστατευόμενη πτηνοπανίδα της περιοχής όσο και για τους εκδρομείς. Σύμφωνα με τους περιοίκους, ιδιαίτερα κατά τους χειμερινούς μήνες παρουσιάζονται σε τακτική βάση παράνομες δραστηριότητες από κυνηγούς, όπως νυκτερινό κυνήγι σε προστατευόμενη περιοχή, χρήση κυνηγόσκυλων, τα οποία κυνηγούν τα υδρόβια πτηνά μέσα στο νερό, ρίψη αποβλήτων κ.ο.κ. Οι περίοικοι καταγγέλλουν ότι, παρά τις καταγγελίες προς το Ταμείο Θήρας και την Αστυνομία, δεν υπήρξε καμία απολύτως ανταπόκριση.

  Παρακαλώ τον αρμόδιο υπουργό να εξετάσει τις καταγγελίες αυτές και να ενημερώσει τη Βουλή των Αντιπροσώπων για τα μέτρα που λαμβάνουν οι αρμόδιες υπηρεσίες, ώστε να αντιμετωπιστούν οι παράνομες δράσεις κυνηγών στο χώρο του υδροβιότοπου της λίμνης Μενεού.»
