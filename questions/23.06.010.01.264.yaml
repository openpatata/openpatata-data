answers:
- http://www2.parliament.cy/parliamentgr/008-3f/23_06_010_01.264.htm
identifier: 23.06.010.01.264
question:
  by:
  - Χατζηγιάννης Κυριάκος
  date: '2011-11-14'
  text: |-
    «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

    1. Έχει ληφθεί υπόψη στη διαπραγμάτευση με τον επενδυτή για το λιμάνι της Λάρνακας η ανάγκη να εξυπηρετούνται οι πλατφόρμες που θα δημιουργηθούν για την εξόρυξη των ενεργειακών πόρων και πώς αυτό επηρεάζει τη διαπραγμάτευση κράτους και επενδυτή για καλύτερη εξυπηρέτηση του δημόσιου συμφέροντος;

    2. Θα ληφθεί πρόνοια στην εν λόγω ανάπτυξη, ώστε να διασφαλιστούν οι αναγκαίοι χώροι που θα χρειάζονται για τις ανάγκες τους οι εταιρείες εξόρυξης από τα θαλάσσια ενεργειακά οικόπεδα;

    3. Το Τμήμα Αλιείας και η Αρχή Λιμένων Κύπρου έχουν διευθετήσει συνάντηση για συζήτηση θεμάτων αλιείας εντός των λιμενικών περιοχών, προκειμένου η αλίευση και η κίνηση των πλοίων να διεξάγονται ομαλά σε πλαίσιο συνύπαρξης, χωρίς να μειώνεται η δυνατότητα της αλίευσης; Ποια μέτρα και ποιες αποφάσεις έχουν ληφθεί σχετικά με το εν λόγω θέμα;»
  title: Ερώτηση με αρ. 23.06.010.01.264, ημερομηνίας 14 Νοεμβρίου 2011, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
