_id: 23.06.010.01.745_387
_position_on_page: 387
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.745.htm
by:
- mp_id: perdikis-giorgos
date: '2012-04-19'
heading: Ερώτηση με αρ. 23.06.010.01.745, ημερομηνίας 19 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.745
text: |-
  «Σε συνεδρία των Κοινοβουλευτικών Επιτροπών Περιβάλλοντος και Υγείας, στις 19 Ιουλίου 2011, με θέμα “Ενημέρωση Κοινοβουλευτικών Επιτροπών Περιβάλλοντος και Υγείας για τις ενδεχόμενες επιπτώσεις στο περιβάλλον και στη δημόσια υγεία από την έκρηξη στη ναυτική βάση ‘Ευάγγελος Φλωράκης’” η γενική διευθύντρια του Υπουργείου Γεωργίας, Φυσικών Πόρων και Περιβάλλοντος και η διευθύντρια του Κρατικού Χημείου μάς πληροφόρησαν ότι θα αποστέλλονταν σε διαπιστευμένο εργαστήριο στο εξωτερικό δείγματα γάλακτος τα οποία θα συλλέγονταν από κτηνοτροφικές μονάδες της περιοχής, για να γίνουν οι απαραίτητες αναλύσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν τελικά στάλθηκαν δείγματα γάλακτος σε διαπιστευμένο εργαστήριο στο εξωτερικό, σε ποιο εργαστήριο στάλθηκαν τα δείγματα και ποια τα αποτελέσματα των αναλύσεων αυτών.»
