_id: 23.06.010.01.882_525
_position_on_page: 525
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.882.htm
by:
- mp_id: perdikis-giorgos
date: '2012-05-28'
heading: Ερώτηση με αρ. 23.06.010.01.882, ημερομηνίας 28 Μαΐου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.882
text: |-
  «Έχω πληροφορηθεί από την ετήσια έκθεση της Γενικής Ελεγκτού της Δημοκρατίας για το 2009 ότι παρατηρούνται σοβαρά προβλήματα με το σύστημα μηχανογράφησης στο Τμήμα Εσωτερικών Προσόδων, τα οποία δυσχεραίνουν τη διεκπεραίωση των εργασιών, την εξυπηρέτηση του κοινού, καθώς και την ασφάλεια και ακεραιότητα των δεδομένων, δημιουργώντας επίσης επιπρόσθετη γραφειοκρατία και καθυστερήσεις. Παράλληλα, παρατηρούνται σημαντικές αδυναμίες και καθυστερήσεις όσον αφορά την καταχώριση των στοιχείων των φορολογικών δηλώσεων στο μηχανογραφημένο σύστημα, ενώ δεν υπάρχουν διαδικασίες τακτικής ανταλλαγής πληροφοριών με άλλες κρατικές υπηρεσίες. Τέλος, σύμφωνα με την ετήσια έκθεση της Γενικής Ελεγκτού για το 2009, το Τμήμα Εσωτερικών Προσόδων δεν αξιοποιεί επαρκώς εσωτερικές πληροφορίες για τον εντοπισμό των περιπτώσεων που χρήζουν περαιτέρω διερεύνησης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να επιλυθούν τα προβλήματα που αντιμετωπίζει το Τμήμα Εσωτερικών Προσόδων και ποιες είναι οι ενέργειες του Τμήματος Εσωτερικών Προσόδων για την επίλυση των προβλημάτων αυτών.»
