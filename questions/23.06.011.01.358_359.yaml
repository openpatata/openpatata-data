_id: 23.06.011.01.358_359
_position_on_page: 359
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_358.htm
by:
- mp_id: mylonas-pavlos
date: '2016-11-28'
heading: Ερώτηση με αρ. 23.06.011.01.358, ημερομηνίας 28 Νοεμβρίου 2016, του βουλευτή
  εκλογικής περιφέρειας Λεμεσού κ. Παύλου Μυλωνά
identifier: 23.06.011.01.358
text: |-
  «Αναφέρομαι στην απάντηση του αρμόδιου υπουργού, ημερομηνίας 2 Νοεμβρίου 2016, στην ερώτηση με αρ. φακ. 23.06.011.01.151, ημερομηνίας 19 Σεπτεμβρίου 2016, αναφορικά με τη διαχείριση της Κρατικής Στέγης Ηλικιωμένων και Αναπήρων “Άγιος Παντελεήμονας-Μέριμνα” στη Λεμεσό. Σύμφωνα με την απάντηση του υπουργού, “δεδομένων των υπηρεσιών που παρέχονται από τη Στέγη στις υπό αναφορά ευάλωτες ομάδες του πληθυσμού, τις οποίες το κράτος έχει υποχρέωση να υποστηρίξει, δεν έχει ληφθεί οποιαδήποτε απόφαση για τερματισμό της λειτουργίας της Κρατικής Στέγης Ηλικιωμένων και Αναπήρων Άγιος Παντελεήμονας, ούτε έγινε οποιαδήποτε σκέψη σε σχέση με τέτοιο ενδεχόμενο”.

  Σύμφωνα με καταγγελίες που έχουν υποβληθεί σε εμάς από πολίτες, το πιο πάνω δεν αληθεύει, εφόσον ευάλωτες ομάδες του πληθυσμού που εξυπηρετούνταν από την εν λόγω στέγη έχουν λάβει κατά το τελευταίο διάστημα επιστολές με τις οποίες τους ζητούν να αποχωρήσουν από τη στέγη και να αναζητήσουν κάπου αλλού βοήθεια.

  Παρακαλούμε τον αρμόδιο υπουργό να μας ενημερώσει αν κάτι τέτοιο ευσταθεί και, αν ναι, για ποιο λόγο τούς ζητείται να αποχωρήσουν, αφού δεν υπάρχει σκέψη για τερματισμό της λειτουργίας της στέγης αυτής.»
