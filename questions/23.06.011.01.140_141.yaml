_id: 23.06.011.01.140_141
_position_on_page: 141
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-09-13'
heading: Ερώτηση με αρ. 23.06.011.01.140, ημερομηνίας 13 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.140
text: |-
  «Έχω πληροφορηθεί ότι, σύμφωνα με τα στοιχεία της ετήσιας έκθεσης της αρμόδιας αρχής για την παρακολούθηση και τον έλεγχο της ποιότητας του νερού ανθρώπινης κατανάλωσης (Υγειονομικές Υπηρεσίες του Υπουργείου Υγείας), το 2015 διεξήχθησαν συνολικά 7 610 δειγματοληπτικοί έλεγχοι. Ένας σημαντικά μεγάλος αριθμός, συγκεκριμένα 1 365 αποτελέσματα, δε συνάδει με τις απαιτήσεις του νόμου. Το νερό δηλαδή στις περιπτώσεις αυτές είναι ακατάλληλο προς πόσιν. Σημειώνεται δηλαδή ένα σημαντικό ποσοστό, περί το 20%, ακατάλληλων πηγών υδροδότησης. Πρόβλημα φάνηκε ότι υπάρχει με την ποιότητα του νερού στα υδατοφράγματα. Όμως οι αρμόδιοι διατείνονται ότι δεν υπάρχει λόγος ανησυχίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειές του για μείωση του ποσοστού των μη αποδεκτών δειγμάτων με πιο εντατικούς ελέγχους και αυστηρές ποινές. Πώς σχεδιάζεται η αντιμετώπιση του προβλήματος της τοξικότητας των φραγμάτων; Πότε θα είναι έτοιμη η κυβέρνηση να καταθέσει στη Βουλή των Αντιπροσώπων ένα τόσο σημαντικό νομοσχέδιο για την ποιότητα του νερού;»
