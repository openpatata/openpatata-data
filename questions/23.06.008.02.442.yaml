answers:
- http://www2.parliament.cy/parliamentgr/008_03/23_06_008_02_442.htm
identifier: 23.06.008.02.442
question:
  by:
  - Αγαπίου Άγις
  date: '2003-07-04'
  text: |-
    «Κατά την πρόσφατη επίσκεψή μου στο χωριό Ερήμη της επαρχίας Λεμεσού και έπειτα από συνάντηση που είχα με εκπροσώπους του κοινοτικού συμβουλίου και κατοίκους της περιοχής, μου αναφέρθηκαν τα πιο κάτω θέματα:

    1. Πρόταση του κοινοτικού συμβουλίου της κοινότητας για διαμόρφωση/ανάπλαση των δρόμων στον ιστορικό πυρήνα της κοινότητας.

    2. Μετατροπή της κοίτης του ποταμού Κούρρη από το χωριό Καντού μέχρι τη γέφυρα του δρόμου ΜΙ σε πάρκο, γιατί η κοίτη του ποταμού έχει μετατραπεί σε σκουπιδότοπο και εστία μόλυνσης.

    3. Συνεννόηση με το κοινοτικό συμβούλιο προτού παραχωρηθεί πολεοδομική άδεια προς την ΑΗΚ για κατασκευή αιολικού πάρκου στην περιοχή Ερήμης με αεροστρόβιλους ύψους εκατόν είκοσι μέτρων που θα ρυπαίνουν οπτικά και ηχητικά την περιοχή.

    4. Συμπλήρωση των βελτιωτικών έργων μέχρι τη γέφυρα του ποταμού Κούρρη.

    5. Μελέτη των απόψεων του κοινοτικού συμβουλίου για τις πολεοδομικές ζώνες της περιοχής.

    6. Απομάκρυνση του χοιροστασίου και του βουστασίου που βρίσκονται στην περιοχή.

    7. Ηλεκτροδότηση της κτηνοτροφικής περιοχής, για την οποία η κοινότητα πλήρωσε το ποσό της συνεισφοράς της, δηλαδή ποσό £4.400.

    Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τις απόψεις και/ή απαντήσεις που μπορούν να δοθούν στα θέματα που αναφέρονται πιο πάνω.»
  title: Ερώτηση με αρ. 23.06.008.02.442 που υποβλήθηκε από το βουλευτή εκλογικής
    περιφέρειας Λεμεσού κ. ’γι Αγαπίου στις 4 Ιουλίου 2003.
