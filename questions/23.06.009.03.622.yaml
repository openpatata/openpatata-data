_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_622.htm
by:
- Περδίκης Γιώργος
date: '2009-07-08'
heading: Ερώτηση με αρ. 23.06.009.03.622, ημερομηνίας 8 Ιουλίου 2009, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.622
text: |-
  «Έχω πληροφορηθεί ότι προωθούνται και στην Ελλάδα, όπως και σε πολλές άλλες χώρες της Ευρωπαϊκής Ένωσης (π.χ. Γερμανία, Γαλλία, Ισπανία, Ιταλία, Σλοβακία, Ουγγαρία, Βουλγαρία κτλ.), νομοθετικές ρυθμίσεις, για να απαιτείται η επίδειξη αστυνομικής ταυτότητας για την αγορά κάρτας τηλεφώνου (τύπου “So Easy”). Φαίνεται ότι στην Κύπρο μέχρι σήμερα δεν τέθηκε ζήτημα ταυτοποίησης των 450 000 καρτών τηλεφώνου. Ο λόγος της ενέργειας αυτής είναι η κατάργηση της ανωνυμίας στα κινητά τηλέφωνα, με στόχο τον περιορισμό της εγκληματικότητας. Ας σημειωθεί ότι η προπληρωμένη τηλεφωνία και στην Κύπρο είναι μεγαλύτερη από τη συνδρομητική, αφού ξεπερνά σε αριθμό τις κανονικές συνδέσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το υπουργείο του προβληματίζεται από τις εξελίξεις στις διάφορες ευρωπαϊκές χώρες, αλλά και από το φαινόμενο της αύξησης της παρενόχλησης με τη χρήση τηλεφώνων που λειτουργούν με κάρτα και αν σχεδιάζει παρόμοιας μορφής διαδικασία ελέγχου των κινητών τηλεφώνων με προπληρωμένη κάρτα.»
