_id: 23.06.011.02.034_34
_position_on_page: 34
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_034.htm
by:
- mp_id: perdikis-giorgos
date: '2017-08-02'
heading: Ερώτηση με αρ. 23.06.011.02.034, ημερομηνίας 2 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.034
text: |-
  «Σύμφωνα με το άρθρο 3 του περί Προσλήψεως Εκπαιδευμένων Τυφλών Τηλεφωνητών στη θέση Τηλεφωνητή στη Δημόσια και Εκπαιδευτική Υπηρεσία και στα Νομικά Πρόσωπα Δημοσίου Δικαίου (Ειδικαί Διατάξεις) Νόμου του 1988, “Ανεξάρτητα από τις διατάξεις οποιουδήποτε άλλου Νόμου στις κενές θέσεις τηλεφωνητών στη Δημόσια και Εκπαιδευτική Υπηρεσία και στα νομικά πρόσωπα δημοσίου δικαίου διορίζονται κατά προτεραιότητα υποψήφιοι τυφλοί οι οποίοι κατέχουν όλα τα απαιτούμενα από τα σχέδια υπηρεσίας προσόντα και οι οποίοι είναι εκπαιδευμένοι τηλεφωνητές”. Δυστυχώς, έχω πληροφορηθεί ότι είκοσι τυφλά άτομα αναμένουν να εργοδοτηθούν ως τηλεφωνητές σε δημόσιες υπηρεσίες και αντ’ αυτών επιλέγεται μια ιδιωτική εταιρεία ως ανάδοχος, κατά παράβαση της υπό αναφορά νομοθεσίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ευσταθούν οι εν λόγω πληροφορίες και ποια μέτρα πρόκειται να λάβει για την άμεση εφαρμογή της υφιστάμενης νομοθεσίας.»
