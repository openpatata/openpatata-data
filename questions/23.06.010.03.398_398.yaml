_id: 23.06.010.03.398_398
_position_on_page: 398
_sources:
- http://www2.parliament.cy/parliamentgr/008_02/chronological/008_02_IC.htm
answers: []
by:
- Φακοντής Αντρέας
date: '2013-01-07'
heading: Ερώτηση με αρ. 23.06.010.03.398, ημερομηνίας 7 Ιανουαρίου 2013, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.010.03.398
text: |-
  «Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

  1. Ποιος ο αριθμός των ανέργων που προσλήφθηκαν στο λιανικό εμπόριο μετά την επέκταση του ωραρίου στα καταστήματα;

  2. Πόσοι από αυτούς εργάζονται με πλήρες ωράριο, πόσοι εργάζονται μέχρι είκοσι τέσσερις ώρες την εβδομάδα και πόσοι εργάζονται λιγότερες από είκοσι τέσσερις ώρες την εβδομάδα;

  3. Πόσοι από τους ανέργους προσλήφθηκαν σε νέες επιχειρήσεις που λειτούργησαν μετά την εφαρμογή του νέου ωραρίου και πόσοι προσλήφθηκαν σε υφιστάμενες επιχειρήσεις;

  4. Πόσοι από αυτούς είναι Ελληνοκύπριοι, Τουρκοκύπριοι και κοινοτικοί;

  5. Πόσοι από τους ανέργους που προσλήφθηκαν μετά την επέκταση του ωραρίου είχαν συνεχή απασχόληση μέχρι την 31η Δεκεμβρίου 2013 και πόσοι έχουν απολυθεί ή εγκαταλείψει την εργασία τους οικειοθελώς;

  6. Σε πόσους υπαλλήλους που εργάζονταν πριν από την επέκταση του ωραρίου στα καταστήματα υπήρξε μείωση ωραρίου εργασίας ή μισθού;

  7. Πόσες καταγγελίες έγιναν για μη τήρηση των όρων απασχόλησης (μισθού, ωραρίου κ.λπ.) στο λιανικό εμπόριο από τον Απρίλιο του 2013 μέχρι την 31η Δεκεμβρίου του 2013;

  8. Πόσοι εργοδότες έχουν οδηγηθεί στα δικαστήρια;

  9. Πώς διακυμάνθηκε ο συνολικός όγκος του κύκλου εργασιών στο λιανικό εμπόριο το τελευταίο εννιάμηνο (περίοδος Απριλίου-Δεκεμβρίου 2013); Υπήρξε αύξηση ή μείωση σε σύγκριση με την αντίστοιχη περίοδο του 2012;

  10. Πόσες μικρομεσαίες επιχειρήσεις έχουν τερματίσει τις εργασίες τους το 2013;

  11. Πάνω σε ποια στοιχεία στηρίχθηκε και πώς τεκμηριώνεται η ανάγκη νέας επέκτασης των ωραρίου των καταστημάτων για ακόμη δύο μήνες;

  12. Υπάρχει πρόθεση της κυβέρνησης για κατάργηση των διαταγμάτων επέκτασης των ωραρίων και, αν ναι, πώς προτίθεται να ρυθμίσει το θέμα;»
