_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_103.htm
by:
- Περδίκης Γιώργος
date: '2003-09-04'
heading: Ερώτηση με αρ. 23.06.008.03.103 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 4 Σεπτεμβρίου 2003
identifier: 23.06.008.03.103
text: |-
  «Έχω πληροφορηθεί ότι πρόσφατα έχει σημειωθεί έξαρση του φαινομένου της εισαγωγής στην Κύπρο εξωτικών ειδών ζώων για πώλησή τους ως οικόσιτα (κροκόδειλοι, ελέφαντες, εξωτικά φίδια, χελώνες και σαύρες, π.χ. ιγκουάνα). Τα είδη αυτά δεν έχουν καμιά σχέση με το κυπριακό περιβάλλον, και το μέλλον τους είναι αβέβαιο, εφόσον κανείς δε φαίνεται να λαμβάνει οποιαδήποτε πρόνοια για την ευημερία τους και την επιβίωσή τους στην Κύπρο. Πολλοί εισαγωγείς ή φιλόζωοι “ιδιοκτήτες” δεν ενδιαφέρονται τι θα απογίνουν αυτά τα ζωντανά, όταν θα ενηλικιωθούν ή όταν δε θα τα “χρειάζονται” πλέον. Φαίνεται όμως ότι ούτε η πολιτεία έχει προνοήσει γι’ αυτό.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που λαμβάνονται, ώστε να αποθαρρύνεται η εισαγωγή τους στην Κύπρο και τις μεθόδους ελέγχου της ευημερίας αυτών των ζώων και της επιβίωσής τους στο νησί μας.»
