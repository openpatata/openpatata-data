_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_992.htm
by:
- Τορναρίτης Νίκος
date: '2010-03-24'
heading: Ερώτηση με αρ. 23.06.009.04.992, ημερομηνίας 24 Μαρτίου 2010, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.04.992
text: |-
  «Παρακαλούνται οι αρμόδιοι υπουργοί να ενημερώσουν τη Βουλή των Αντιπροσώπων σε ποιες ενέργειες έχουν προβεί, για να τερματιστεί η αδικία που παρουσιάζεται στο σύστημα διορισμού της Επιτροπής Εκπαιδευτικής Υπηρεσίας σε σχέση με τους υποψηφίους προς διορισμό που έχουν υπηρετήσει στην Εθνική Φρουρά.

  Σύμφωνα με την έκθεση της Επιτρόπου Διοικήσεως με αρ. φακ. Α.Κ.Ι. 27/2005, Α.Κ.Ι. 28/2005, Α.Κ.Ι. 47/2005, Α.Κ.Ι. 52/2005, διαπιστώνεται ότι οι άνδρες υποψήφιοι βρίσκονται σε δυσμενέστερη θέση. Με βάση το σύνολο των συμπερασμάτων της εισηγείται να προωθηθεί η διαδικασία τροποποίησης του άρθρου 28Β των περί Δημόσιας Εκπαιδευτικής Υπηρεσίας Νόμων του 1969 έως 2003, κατά τρόπο που να επιτυγχάνεται ουσιαστική ισότητα ανδρών και γυναικών υποψηφίων για διορισμό. Στα πλαίσια λήψης αποτελεσματικών μέτρων και για την πάταξη της φυγοστρατίας παρακαλώ όπως ενημερώσουν τη Βουλή των Αντιπροσώπων κατά πόσο προτίθενται να προωθήσουν άμεσα την τροποποίηση του πιο πάνω άρθρου.

  Επισυνάπτεται η σχετική έκθεση της Επιτρόπου Διοικήσεως.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
