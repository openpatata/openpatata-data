_id: 23.06.010.05.082_83
_position_on_page: 83
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_082.htm
by:
- Περδίκης Γιώργος
date: '2015-08-25'
heading: Ερώτηση με αρ. 23.06.010.05.082, ημερομηνίας 25 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.082
text: |-
  «Με πρόσφατη απόφαση του Ανωτάτου Δικαστηρίου έγινε αποδεκτή η προσφυγή εταιρείας ιδιοκτήτριας διαμερισμάτων που ζητούσε ακύρωση μέρους των τελών αποκομιδής σκυβάλων που επέβαλε ο δήμος Πόλεως Χρυσοχούς, επειδή ένας μεγάλος αριθμός διαμερισμάτων της ήταν για αρκετό χρονικό διάστημα ακατοίκητα. Στην απόφασή του το δικαστήριο υπέδειξε ότι τα τέλη αποκομιδής σκυβάλων αποτελούν ανταποδοτικό τέλος και όχι φορολογία. Αποτελούν συναφώς το λογικό συσχετισμό των προσφερόμενων υπηρεσιών προς τα έξοδα παροχής. Συνεπακόλουθα η εν λόγω επιβολή πρέπει να βασίζεται σε λογικά κριτήρια αναλόγως των προσφερόμενων υπηρεσιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του αυτή την απόφαση του Ανωτάτου Δικαστηρίου και αν προτίθεται να εκδώσει σχετική οδηγία προς τις αρμόδιες αρχές, ώστε να μην επιβάλλουν τέλη αποκομιδής σκυβάλων σε ιδιοκτήτες ακατοίκητων υποστατικών.»
