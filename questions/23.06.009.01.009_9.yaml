_id: 23.06.009.01.009_9
_position_on_page: 9
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_009.htm
by:
- mp_id: perdikis-giorgos
date: '2006-08-01'
heading: Ερώτηση με αρ. 23.06.009.01.009, ημερομηνίας 1ης Αυγούστου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.009
text: |-
  «Έχει κατατεθεί στη Βουλή των Αντιπροσώπων έγγραφο με τον τίτλο “Μέτρα προς απάμβλυνση του προβλήματος των καθυστερήσεων στην άσκηση πολεοδομικού ελέγχου από τις πολεοδομικές αρχές, που ανήκουν διοικητικά στο Τμήμα Πολεοδομίας και Οικήσεως”, από τον ίδιο τον Υπουργό Εσωτερικών κ. Ανδρέα Χρίστου (10 Ιουλίου 2006). Το έγγραφο αυτό είχε κατατεθεί και προηγουμένως στη Βουλή των Αντιπροσώπων, αφού αποτελεί το κείμενο δημοσιογραφικής διάσκεψης του Υπουργού Εσωτερικών, που πραγματοποιήθηκε στις 27 Απριλίου 2005. Το κείμενο περιλαμβάνει δεκατέσσερις δράσεις για περιορισμό της γραφειοκρατίας και διευκόλυνση της διαδικασίας έκδοσης πολεοδομικών και οικοδομικών αδειών. Είναι γνωστό ότι το πρόβλημα αυτό απασχολεί χιλιάδες ανθρώπους και ταλανίζει την οικοδομική βιομηχανία, ενώ παράλληλα προκαλεί στρεβλώσεις στην οικοδομική ανάπτυξη της χώρας μας.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για την πορεία εφαρμογής των μέτρων που προτείνονται στο σχέδιο που εξήγγειλε ο Υπουργός Εσωτερικών από τις 27 Απριλίου 2005 και κατέθεσε στις 10 Ιουλίου 2006 στη Βουλή των Αντιπροσώπων.»
