answers:
- http://www2.parliament.cy/parliamentgr/008-3f/23_06_010_02.087.htm
by:
- Περδίκης Γιώργος
date: '2012-09-05'
heading: Ερώτηση με αρ. 23.06.010.02.087, ημερομηνίας 5 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.087
text: |-
  «Έχω πληροφορηθεί ότι στις 24 Μαΐου 2012 το Ευρωπαϊκό Κοινοβούλιο κάλεσε με ψήφισμά του την Ευρωπαϊκή Ένωση να βελτιώσει την υπάρχουσα ευρωπαϊκή νομοθεσία, προκειμένου να επιβληθούν αυστηρότερες κυρώσεις στους εργαζομένους και να μειωθεί το μισθολογικό χάσμα μεταξύ των δύο φύλων. Η νομοθετική πρόταση επισημαίνει ότι η διαφορά στις αμοιβές εξακολουθεί να κυμαίνεται κατά μέσο όρο στο 16,4% στην Ευρωπαϊκή Ένωση και μάλιστα σε ορισμένα κράτη μέλη έχει αυξηθεί. Σύμφωνα με στοιχεία της Ευρωπαϊκής Στατιστικής Υπηρεσίας, το μεγαλύτερο μισθολογικό χάσμα εμφανίζεται στην Αυστρία, την Κύπρο, την Τσεχία, τη Γερμανία και τη Σλοβακία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να μειωθεί το μισθολογικό χάσμα μεταξύ των δύο φύλων.»
