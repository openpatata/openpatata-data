answers: []
by:
- Περδίκης Γιώργος
date: '2015-07-13'
heading: Ερώτηση με αρ. 23.06.010.05.005, ημερομηνίας 13 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.005
text: |-
  «Στην έκθεση της Επιτρόπου Προστασίας των Δικαιωμάτων του Παιδιού με τίτλο “Θέση Επιτρόπου Προστασίας των Δικαιωμάτων του Παιδιού αναφορικά με το Ρόλο των Κρατικών Υπηρεσιών σε Περιπτώσεις Προβλημάτων Επικοινωνίας Παιδιού-Γονέα του οποίου οι Γονείς είναι σε Διάσταση ή Διαζευγμένοι” (Ιούλιος 2012) γίνεται εισήγηση όπως οι Υπηρεσίες Κοινωνικής Ευημερίας εξετάσουν τρόπους με τους οποίους να διασφαλίζονται η παροχή και η διαθεσιμότητα προγραμμάτων στήριξης, εκμάθησης και ανάπτυξης γονεϊκών δεξιοτήτων και προληπτικών προγραμμάτων για νεαρά ζευγάρια. Η επίτροπος εισηγείται επίσης όπως οι Λειτουργοί Ευημερίας που ασχολούνται με περιπτώσεις γονικής μέριμνας τυγχάνουν συνεχούς ενδοϋπηρεσιακής επιμόρφωσης και εκπαίδευσης για τα θέματα τα οποία χειρίζονται και όπως οι Υπηρεσίες Υγείας Παιδιών και Εφήβων εξετάσουν τους τρόπους με τους οποίους να διασφαλίζεται η ενεργός εμπλοκή τους στο στάδιο αξιολόγησης και στο στάδιο θεραπευτικής παρέμβασης στην οικογένεια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πώς προτίθεται να υλοποιήσει τις πιο πάνω εισηγήσεις της Επιτρόπου Προστασίας των Δικαιωμάτων του Παιδιού, όπως αυτές αναφέρονται πιο πάνω.»
