_id: 23.06.011.01.242_243
_position_on_page: 243
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-10-14'
heading: Ερώτηση με αρ. 23.06.011.01.242, ημερομηνίας 14 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.242
text: |-
  «Έχω πληροφορηθεί ότι αρκετοί Κύπριοι και ξένοι οι οποίοι είναι εγγεγραμμένοι ως άνεργοι απασχολούνται χωρίς να το δηλώνουν (αδήλωτη εργασία) ως αυτεργοδοτούμενοι ή εργάζονται σε οικοδομές και επιχειρήσεις, ενώ ταυτόχρονα είναι λήπτες του Ελάχιστου Εγγυημένου Εισοδήματος (ΕΕΕ). Έχω πληροφορηθεί επίσης ότι δε γίνεται ο απαραίτητος έλεγχος από τους επιθεωρητές του αρμόδιου τμήματος του Υπουργείου Εργασίας.

  Μια εισήγηση, ώστε να σταματήσει το φαινόμενο αυτό, είναι ο εργολάβος ή ο ιδιοκτήτης της οικοδομής να διαθέτει βιβλίο παρουσιών για όλους τους εργαζόμενους στην οικοδομή, ακόμα και για τους υπεργολάβους (καλουψιήδες, σιδεράδες, πελεκάνοι, υδραυλικοί και υπάλληλοί τους), στο οποίο θα υπογράφουν οι εργαζόμενοι από τη στιγμή ανάληψης της εργασίας, και να το παραδίδει κάθε μήνα σφραγισμένο στο Υπουργείο Εργασίας για σκοπούς ελέγχου. Με τον τρόπο αυτό θα υπάρχει διπλός έλεγχος, έλεγχος δηλαδή και των παρανομούντων που λαμβάνουν το ΕΕΕ και της αδήλωτης εργασίας Κυπρίων και ξένων εργατών. Αυτό μπορεί να εφαρμοστεί σε εργοστάσια, φάρμες, καταστήματα κ.ο.κ., με σκοπό να παταχθεί η αδήλωτη εργασία. Οι ποινές μπορεί να είναι πολύ βαριές, μέχρι και κλείσιμο της επιχείρησης για μερικές μέρες.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων, αφού μελετήσει αυτή την εισήγηση, αν υπάρχει περίπτωση να εφαρμοστεί, προκειμένου να αντιμετωπιστεί το φαινόμενο της αδήλωτης εργασίας.»
