_position_on_page: 78
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_077.htm
by:
- Περδίκης Γιώργος
date: '2015-08-20'
heading: Ερώτηση με αρ. 23.06.010.05.077, ημερομηνίας 20 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.077
text: |-
  «Έχω πληροφορηθεί ότι το Τμήμα Αναπτύξεως Υδάτων ετοιμάζεται να νομιμοποιήσει δεκαεννέα παράνομα φράγματα. Σύμφωνα με τις πληροφορίες μου, δεκαέξι φράγματα εντοπίστηκαν στις επαρχίες Λευκωσίας, Πάφου και Αμμοχώστου και τρία μη αδειοδοτημένα φράγματα εντοπίστηκαν στην επαρχία Λεμεσού.

  Παρακαλώ τον αρμόδιο υπουργό να αποστείλει κατάλογο στη Βουλή των Αντιπροσώπων όλων των παράνομων φραγμάτων ανά επαρχία και ανά τοποθεσία, αναφέροντας παράλληλα και το όνομα του ιδιοκτήτη. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν το Τμήμα Αναπτύξεως Υδάτων έχει προχωρήσει στο παρελθόν στη νομιμοποίηση και άλλων παράνομων φραγμάτων, σε ποια τοποθεσία βρίσκονται τα φράγματα αυτά και ποια διαδικασία ακολούθησε για τη νομιμοποίησή τους. Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων για το αν υπάρχει νομοθεσία που διέπει τη διαδικασία αδειοδότησης των ιδιωτικών φραγμάτων.»
