_position_on_page: 177
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_526.htm
by:
- Περδίκης Γιώργος
date: '2015-04-15'
heading: Ερώτηση με αρ. 23.06.010.04.526, ημερομηνίας 15 Απριλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.526
text: |-
  « Από απάντηση της Υπουργού Εργασίας, Πρόνοιας και Κοινωνικών Ασφαλίσεων κ. Ζέτας Αιμιλιανίδου στην ερώτησή μου με αρ. 23.06.010.04.107 αναφορικά με το αίτημα των κατοίκων της περιοχής Μιτσερού-Αγροκηπιάς για μετακίνηση του λατομείου εξαιτίας της οχληρίας που προκαλείται πληροφορήθηκα ότι η εταιρεία ΟΡΥΚΤΑΚΟ ΛΤΔ διαπιστώθηκε επανειλημμένα ότι παραβίασε τους περί Ελέγχου της Ρύπανσης της Ατμόσφαιρας (Μη Αδειοδοτούμενες Εγκαταστάσεις) Κανονισμούς και το Τμήμα Επιθεώρησης Εργασίας προέβη στη λήψη ποινικών μέτρων εναντίον της εταιρείας με επακόλουθο την καταδίκη της.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το αρμόδιο τμήμα συνεχίζει να επιθεωρεί τις εγκαταστάσεις της εν λόγω εταιρείας, αν συνεχίζει να διαπιστώνει παράβαση των πιο πάνω κανονισμών και αν έχουν επιβληθεί επιπλέον νομικά μέτρα εναντίον της εταιρείας. Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων για το ύψος του προστίμου που επιβλήθηκε στην εταιρεία στην πιο πάνω αναφερόμενη καταδίκη της.»
