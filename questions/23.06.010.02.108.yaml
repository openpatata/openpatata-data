answers: []
by:
- Περδίκης Γιώργος
date: '2012-09-14'
heading: Ερώτηση με αρ. 23.06.010.02.108, ημερομηνίας 14 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.108
text: |-
  «Από απάντηση του Υπουργού Συγκοινωνιών και Έργων κ. Ευθύμιου Φλουρέντζου σε ερώτησή μου με αρ. 23.06.010.01.294, ημερομηνίας 25 Νοεμβρίου 2011, πληροφορήθηκα ότι ο Έφορος Μηχανοκινήτων Οχημάτων, με Γνωστοποίησή του που δημοσιεύτηκε στην Επίσημη Εφημερίδα της Δημοκρατίας (Κ.Δ.Π. 376/2007, Ε.Ε. Παρ. ΙΙΙ(Ι), Αρ. 4224, 21.9.2007, σελ. 2610), έχει εγκρίνει δυνάμει του πιο πάνω Κανονισμού τους τύπους προστατευτικών κρανών για χρήση από τους οδηγούς και τους επιβάτες αυτών των κατηγοριών οχημάτων, οι οποίοι προδιαγράφονται από τα πρότυπα που αναφέρονται στον πίνακα που δημοσιεύτηκε (21η Σεπτεμβρίου 2007).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων από ποια υπηρεσία γίνεται ο έλεγχος εφαρμογής του εν λόγω Κανονισμού από τους οδηγούς και τους επιβάτες των οχημάτων, αν τα κράνη που εισάγονται στην Κύπρο και διατίθενται στα καταστήματα πώλησης πληρούν τις προδιαγραφές που αναφέρονται στον Κανονισμό, καθώς και αν σε δυστυχήματα που εμπλέκονται μοτοσικλετιστές η αστυνομία ελέγχει κατά πόσο τα κράνη που έφεραν οι μοτοσικλετιστές ήταν εγκεκριμένα. Αν υπάρχουν στοιχεία και αποτελέσματα ελέγχων, παρακαλώ όπως κατατεθούν στη Βουλή των Αντιπροσώπων.»
