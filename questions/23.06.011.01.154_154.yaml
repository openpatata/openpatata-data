_id: 23.06.011.01.154_154
_position_on_page: 154
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_154.htm
by:
- mp_id: myrianthous-ilias
date: '2016-09-20'
heading: Ερώτηση με αρ. 23.06.011.01.154, ημερομηνίας 20 Σεπτεμβρίου 2016, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.154
text: |-
  «Σε αρκετές κοινότητες υπήρχαν και λειτουργούσαν πριν από μερικά χρόνια τοπικές Συνεργατικές Πιστωτικές Εταιρείες (ΣΠΕ), οι οποίες μετέπειτα αναγκάστηκαν να συγχωνευθούν σε διάφορες περιφερειακές εταιρείες και στη συνέχεια να λάβουν τη σημερινή εταιρική τους μορφή. Σε αυτές τις ΣΠΕ υπήρχαν ακίνητα και άλλα περιουσιακά στοιχεία, τα οποία δημιουργήθηκαν με τους κόπους των μελών και κατοίκων των κοινοτήτων αυτών, καθώς και λόγω του τοπικιστικού και του συνεργατικού αισθήματος και τα οποία ως εκ τούτου αφορούσαν κατεξοχήν δικά τους περιουσιακά στοιχεία. Εξαιτίας των γνωστών προβλημάτων που παρουσιάστηκαν στο συνεργατικό κίνημα, όλα αυτά τα περιουσιακά στοιχεία έχουν περιέλθει στην ιδιοκτησία της Κεντρικής Συνεργατικής Τράπεζας (ΚΣΤ) και κανένα λόγο δεν έχουν πλέον τα μέλη και οι κοινότητες που τα είχαν δημιουργήσει. Αρκετές κοινότητες έχουν ζητήσει να αποκτήσουν τα ακίνητα αυτά, αλλά η ΚΣΤ ζητά υπέρογκα ποσά, για να τα επιστρέψει υπό μορφή πώλησης, γεγονός που οι κοινότητες αμφισβητούν και διαμαρτύρονται για το ποσό που απαιτείται.

  Ως εκ τούτου, καλείται ο αρμόδιος υπουργός να ενημερώσει το σώμα πώς προσεγγίζει το θέμα αυτό και ποια πολιτική υπάρχει από πλευράς κράτους, για να το αντιμετωπίσει, νοουμένου ότι κατέχει το 99% του μετοχικού κεφαλαίου.»
