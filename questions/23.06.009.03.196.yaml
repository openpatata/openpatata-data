_sources:
- http://www2.parliament.cy/parliamentgr/008_02/chronological/008_02_TC.htm
answers: []
by:
- Περδίκης Γιώργος
date: '2008-11-20'
heading: Ερώτηση με αρ. 23.06.009.03.196, ημερομηνίας 20 Νοεμβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.196
text: |-
  «Σύμφωνα με τους “περί Ελέγχου της Ρύπανσης της Ατμόσφαιρας [Έλεγχος των Εκπομπών Πτητικών Οργανικών Ουσιών (VOC) από την Αποθήκευση Βενζίνης και τη Διάθεσή της από τις Τερματικές Εγκαταστάσεις στους Σταθμούς Διανομής Καυσίμων] Κανονισμούς του 2003”, οι εγκαταστάσεις αποθήκευσης βενζίνης, οι εγκαταστάσεις φόρτωσης και εκφόρτωσης βενζίνης στις τερματικές εγκαταστάσεις, οι κινητές δεξαμενές βενζίνης, καθώς και οι εγκαταστάσεις φόρτωσης και αποθήκευσης βενζίνης των σταθμών διανομής καυσίμων πρέπει να εξασφαλίσουν άδεια εκπομπής αέριων αποβλήτων από την αρμόδια αρχή. Η άδεια αυτή χορηγείται, αφού η αρμόδια αρχή βεβαιωθεί ότι έχουν ληφθεί όλα τα απαραίτητα μέτρα για την προστασία της υγείας των πολιτών και του περιβάλλοντος, καθώς και ότι χρησιμοποιήθηκε η καλύτερη διαθέσιμη τεχνολογία. Στη συνέχεια, η αρμόδια αρχή με τακτικούς και έκτακτους ελέγχους μεριμνά για την τήρηση των όρων της άδειας και επιβάλλει κυρώσεις, όταν παρατηρείται παραβίαση των όρων αυτών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εφαρμόζονται οι κανονισμοί, αν γίνονται οι τακτικοί και έκτακτοι έλεγχοι και αν κατά τη διάρκεια των ελέγχων η αρμόδια αρχή εντόπισε παραβίαση των όρων της άδειας και επέβαλε οποιεσδήποτε κυρώσεις.»
