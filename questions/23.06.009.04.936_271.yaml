_id: 23.06.009.04.936_271
_position_on_page: 271
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_936.htm
by:
- Περδίκης Γιώργος
date: '2010-03-09'
heading: Ερώτηση με αρ. 23.06.009.04.936, ημερομηνίας 9 Μαρτίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.936
text: |-
  «Έχω ενημερωθεί ότι οι τοπικές αρχές, ιδιώτες και γεωργοί ψεκάζουν τα χόρτα σε πάρκα, παιδότοπους, πεζοδρόμια, παραπέτα δημόσιων οδών, με αποτέλεσμα η φύση να χάνει το πράσινο χρώμα της και τα πολύχρωμα λουλούδια της να μετατρέπονται σε νεκρή φύση. Ολόκληρες περιοχές γεμίζουν ξερά χόρτα, γεγονός που αυξάνει την ανησυχία για το ενδεχόμενο πυρκαγιάς.

  Με τα ψεκάσματα των χόρτων δεν καταστρέφονται μόνο τα ζιζάνια, αλλά και χρήσιμα φυτά (πολλές φορές σπάνια). Γίνεται επίσης μεγάλη ζημιά στην ερπετοπανίδα, την εντομοπανίδα και γενικά τη φύση. Επιπλέον, με όλα αυτά τα ψεκάσματα μπαίνει σε κίνδυνο η υγεία των εργαζομένων σε συνεργεία ψεκασμών, αλλά και των ανυποψίαστων περαστικών και ζώων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια μέτρα προτίθεται να λάβει, ώστε να σταματήσουν οι ψεκασμοί των χόρτων και να εφαρμοστούν πιο περιβαλλοντικές και κοινωνικά στοχευμένες μέθοδοι αντιμετώπισης της “ανεπιθύμητης” ανάπτυξης των χόρτων, όπως η εργοδότηση νέων για το ξερίζωμα και το κόψιμο των χόρτων.»
