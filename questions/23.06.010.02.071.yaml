answers:
- http://www2.parliament.cy/parliamentgr/008-3f/23_06_010_02.071.htm
identifier: 23.06.010.02.071
question:
  by:
  - Περδίκης Γιώργος
  date: '2012-08-31'
  text: |-
    «Έχω παρατηρήσει ότι τα περισσότερα μοτοποδήλατα που χρησιμοποιούν διάφορες επιχειρήσεις για την ταχεία διανομή έτοιμων φαγητών φέρουν την ένδειξη “L” ή “E”, που σημαίνει ότι ο οδηγός δεν κατέχει κανονική και πλήρη άδεια οδηγού μοτοσικλέτας. Λαμβάνοντας υπόψη το γεγονός ότι αυτοί οι άνθρωποι εκτελούν μια εξαιρετικά δύσκολη εργασία σε συνθήκες που εγκυμονούν κινδύνους και, έχοντας υπόψη ότι η αστυνομία εντόπισε το πρόβλημα αυτό, όπως φαίνεται και από την απάντηση του Υπουργού Δικαιοσύνης κ. Λουκά Λουκά σε ερώτηση του βουλευτή κ. Ανδρέα Κυπριανού με αρ. 23.06.009.04.1129, προκύπτει το ερώτημα γιατί επιτρέπεται σε άτομα που κατέχουν μόνο εκπαιδευτική/μαθητική άδεια να οδηγούν μοτοσικλέτες για διανομή φαγητών. Δεν έπρεπε το όχημα αυτό να θεωρείται επαγγελματικό και να χρειάζεται ειδική ή κανονική άδεια;

    Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν προτίθεται να προβεί σε οποιεσδήποτε ενέργειες προς άρση αυτής της παραδοξότητας.»
  title: Ερώτηση με αρ. 23.06.010.02.071, ημερομηνίας 31ης Αυγούστου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
