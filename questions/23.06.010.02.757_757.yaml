_id: 23.06.010.02.757_757
_position_on_page: 757
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.757.htm
by:
- mp_id: chatzigiannis-kyriakos
date: '2013-07-10'
heading: Ερώτηση με αρ. 23.06.010.02.757, ημερομηνίας 10 Ιουλίου 2013, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.02.757
text: |-
  «Έχω ενημερωθεί σχετικά με τον τρόπο που προγραμματίζεται η υπηρεσία των εφέδρων στην Εθνική Φρουρά. Ο προγραμματισμός για την παρουσίαση των εφέδρων σε μονάδες της Εθνικής Φρουράς γίνεται σε μια περίοδο που στην ελεύθερη περιοχή Αμμοχώστου οι έφεδροι είναι πλήρως απασχολημένοι στον τουριστικό τομέα. Αυτή την περίοδο που η απασχόληση είναι περιορισμένη η απουσία από την εργασία για μέρες λόγω υποχρεώσεων στην Εθνική Φρουρά προκαλεί προβλήματα τόσο στους εργοδοτούμενους όσο και στους εργοδότες και κατ’ επέκταση επιβαρύνει και το κλίμα σε βάρος της Εθνικής Φρουράς. Οι σχετικές διευκολύνσεις που έχουν παρασχεθεί μέχρι σήμερα δεν έχουν δυστυχώς επιλύσει το πρόβλημα.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο θα μπορούσαν οι υπηρεσίες των εφέδρων να αλλάξουν και να μετατεθούν σε άλλη χρονική περίοδο εκτός τουριστικής περιόδου.»
