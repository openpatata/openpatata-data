_id: 23.06.011.02.362_362
_position_on_page: 362
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_362.htm
by:
- mp_id: perdikis-giorgos
date: '2018-01-18'
heading: Ερώτηση με αρ. 23.06.011.02.362, ημερομηνίας 18 Ιανουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.362
text: |-
  «Από απάντηση του κ. Arias Canete, Ευρωπαίου Επιτρόπου για τη Δράση για το Κλίμα και την Ενέργεια, ημερομηνίας 18 Οκτωβρίου 2017, σε ερώτηση του ευρωβουλευτή κ. Τάκη Χατζηγεωργίου αναφορικά με τη μεταφορά ηλεκτρισμού από την Τουρκία στα κατεχόμενα πληροφορήθηκα ότι το Ευρωπαϊκό Δίκτυο Διαχειριστών Συστημάτων Μεταφοράς Ηλεκτρικής Ενέργειας (ENTSO-E) βρίσκεται σε επαφή με το Διαχειριστή Συστημάτων Μεταφοράς Ηλεκτρικής Ενέργειας της Τουρκίας σχετικά με την τοποθέτηση υποθαλάσσιου αγωγού για τη μεταφορά ηλεκτρικής ενέργειας από την Τουρκία στα κατεχόμενα. Σύμφωνα με την απάντηση του επιτρόπου, ο ENTSO-E βρίσκεται στη διαδικασία συλλογής πληροφοριών για την τοποθέτηση καλωδίου, τα σημεία σύνδεσης και την ονομαστική τάση. Επιπρόσθετα, σε συνεδρίαση της Κοινοβουλευτικής Επιτροπής Εξωτερικών και Ευρωπαϊκών Υποθέσεων, τον περασμένο Οκτώβριο, υποστηρίχθηκε ότι υπάρχουν χώρες που λόγω πολιτικών συμφερόντων ευνοούν τις προθέσεις της Τουρκίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιες είναι οι τελευταίες εξελίξεις στην υπόθεση ηλεκτρικής σύνδεσης Τουρκίας-κατεχομένων και ποια είναι η στρατηγική αναφορικά με τις ενέργειες της κυβέρνησης.»
