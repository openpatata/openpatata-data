_position_on_page: 305
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_654.htm
by:
- Περδίκης Γιώργος
date: '2015-06-29'
heading: Ερώτηση με αρ. 23.06.010.04.654, ημερομηνίας 29 Ιουνίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.654
text: |-
  «Σε παλαιότερη απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη σε ερώτησή μου με αρ. 23.06.010.04.026 αναφορικά με τον καταρτισμό εθνικού σχεδίου για βιώσιμη κατανάλωση και παραγωγή, πληροφορήθηκα ότι, κατόπιν σχετικής απόφασης του Υπουργικού Συμβουλίου (Αρ. 76.375, ημερομηνίας 23/1/2014), έχει ξεκινήσει διαδικασία ετοιμασίας εθνικού σχεδίου δράσης για την πράσινη οικονομία, το οποίο θα αποτελέσει μια από τις κύριες πολιτικές του υπουργείου στον τομέα του περιβάλλοντος. Σύμφωνα με την απάντηση του υπουργού, τη σύνταξη του σχεδίου έχει αναλάβει συμβουλευτική επιτροπή αποτελούμενη από εκπροσώπους του Υπουργείου Γεωργίας, Αγροτικής Ανάπτυξης και Περιβάλλοντος, του Υπουργείου Ενέργειας, Εμπορίου, Βιομηχανίας και Τουρισμού, του Υπουργείου Εσωτερικών, του Υπουργείου Μεταφορών, Επικοινωνιών και Έργων και του Τμήματος Περιβάλλοντος, ενώ το σχέδιο αναμένεται να προωθηθεί για υιοθέτηση από το Υπουργικό Συμβούλιο στο εγγύς μέλλον.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η σύνταξη του εθνικού σχεδίου δράσης για την πράσινη οικονομία και πότε αναμένεται να ολοκληρωθεί.»
