_id: 23.06.011.01.108_109
_position_on_page: 109
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: orfanidis-christos
date: '2016-08-29'
heading: Ερώτηση με αρ. 23.06.011.01.108, ημερομηνίας 29 Αυγούστου 2016, του βουλευτή
  εκλογικής περιφέρειας Λάρνακας κ. Χρίστου Ορφανίδη
identifier: 23.06.011.01.108
text: |-
  «Όπως είναι γνωστό, η κυβέρνηση έχει ξεκινήσει τις διαδικασίες που αφορούν τη μετακίνηση του Επαρχιακού Κτηματολογικού Γραφείου Αμμοχώστου από την πόλη της Λάρνακας στο Παραλίμνι. Γενικότερα, τα σημεία στέγασης της δημόσιας υπηρεσίας πρέπει να είναι εύκολα προσβάσιμα για τους πολίτες, ώστε να αποφεύγεται η όποια ταλαιπωρία.

  Δυστυχώς, τα τετελεσμένα της εισβολής έχουν διασκορπίσει τους κατοίκους της επαρχίας Αμμοχώστου σε όλη την Κύπρο με τους πλείστους να διαμένουν στις επαρχίες Λάρνακας και Λεμεσού. Η μετακίνηση του Επαρχιακού Κτηματολογικού Γραφείου Αμμοχώστου από τη Λάρνακα στο Παραλίμνι ενδεχομένως να προκαλέσει σοβαρά προβλήματα πρόσβασης και κατ’ επέκτασιν ταλαιπωρία για τους πολίτες.

  Ως εκ τούτου, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  1. Τους λόγους που οδήγησαν στη λήψη της πιο πάνω απόφασης.

  2. Κατά πόσο υπάρχουν στοιχεία σχετικά με τον τόπο διαμονής των πολιτών που επισκέπτονται το κτηματολόγιο Αμμοχώστου και, εάν υπάρχουν, κατά πόσο η κυβέρνηση τα έλαβε υπόψη κατά τη λήψη της σχετικής απόφασης.

  3. Κατά πόσο θα συνεχίσει να λειτουργεί παράρτημα του Επαρχιακού Κτηματολογικού Γραφείου Αμμοχώστου στη Λάρνακα και, εάν ναι, το γραφείο αυτό θα μπορεί να ανταποκριθεί στις ανάγκες που προκύπτουν.»
