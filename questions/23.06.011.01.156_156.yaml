_id: 23.06.011.01.156_156
_position_on_page: 156
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_156.htm
by:
- mp_id: theopemptou-charalampos
date: '2016-09-21'
heading: Ερώτηση με αρ. 23.06.011.01.156, ημερομηνίας 21ης Σεπτεμβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.156
text: |-
  «Από απάντηση του Υπουργού Μεταφορών, Επικοινωνιών και Έργων κ. Μάριου Δημητριάδη σε παλαιότερη ερώτηση του βουλευτή της εκλογικής περιφέρειας Λευκωσίας κ. Γιώργου Περδίκη με αρ. 23.06.010.05.344, αναφορικά με την εφαρμογή του ολοκληρωμένου συστήματος φωτοεπισήμανσης σε όλη την Κύπρο, πληροφορήθηκα ότι τα προκαταρκτικά έγγραφα διαγωνισμού για την εγκατάσταση συστήματος φωτοεπισήμανσης σε ολόκληρη την Κύπρο έχουν ολοκληρωθεί και ότι απόψεις επί του θέματος απέστειλε και η Νομική Υπηρεσία. Σύμφωνα με την απάντηση του υπουργού, δεν υπάρχει χρονοδιάγραμμα για την προκήρυξη του διαγωνισμού και την εκτέλεση του έργου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να προκηρυχθεί ο διαγωνισμός για την εφαρμογή του συστήματος φωτοεπισήμανσης σε ολόκληρη την Κύπρο και πόσο υπολογίζεται να κοστίσει η εκτέλεση του έργου.»
