_id: 23.06.010.03.648_649
_position_on_page: 649
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_648.htm
by:
- mp_id: charalampidou-eirini
date: '2014-05-13'
heading: Ερώτηση με αρ. 23.06.010.03.648, ημερομηνίας 13 Μαΐου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.648
text: |-
  «Παρακαλούμε τον αρμόδιο υπουργό να μας ενημερώσει κατά πόσο το Υπουργείο Υγείας είναι έτοιμο να χορηγήσει το νέο φάρμακο που εγκρίθηκε από την Ευρωπαϊκή Ένωση το Νοέμβριο του 2013 και περιέχει την ουσία “tafamides”. Το φάρμακο αυτό σταθεροποιεί την τρανσθυρετίνη και την εμποδίζει να διασπαστεί και να σχηματίσει τις εναποθέσεις του αμυλοειδούς σε ασθενείς που πάσχουν από οικογενή αμυλοειδική πολυνευροπάθεια (TTR-FRA). Το χάπι αυτό είναι το μοναδικό χάπι που έχει εγκριθεί στην Ευρώπη που έχει την ιδιότητα να καθυστερεί τις περιφερικές νευρολογικές βλάβες στους πιο πάνω ασθενείς.

  Η χορήγησή του (ένα χάπι ημερησίως) είναι σημαντική για τους ασθενείς, αφού τους δίνει παράταση ζωής, αν λάβει κανείς υπόψιν το γεγονός ότι οι ασθενείς με την πιο πάνω ασθένεια επιβάλλεται να υποβληθούν σε μεταμόσχευση ήπατος, με αποτέλεσμα να βρίσκονται για μεγάλο χρονικό διάστημα σε λίστα αναμονής, περιμένοντας ηπατικό μόσχευμα.»
