_id: 23.06.011.01.920_917
_position_on_page: 917
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-06'
heading: Ερώτηση με αρ. 23.06.011.01.920, ημερομηνίας 6 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.920
text: |-
  «Όσον αφορά στην επιχορήγηση του Ράλι Κύπρος, στην ετήσια έκθεση του Γενικού Ελεγκτή της Δημοκρατίας για το έτος 2015 έχω εντοπίσει σύσταση όπως ο Κυπριακός Οργανισμός Τουρισμού (ΚΟΤ), ο οποίος είναι άμεσα εμπλεκόμενος με το θέμα και γνωρίζει τις διαστάσεις και το βαθμό στον οποίο το Ράλι Κύπρος επηρεάζει την τουριστική προβολή της Κύπρου, υποβάλει στα Υπουργεία Ενέργειας, Εμπορίου, Βιομηχανίας και Τουρισμού και Οικονομικών τις απόψεις του όσον αφορά το ύψος της χορηγίας που πρέπει να καταβάλλεται στον Κυπριακό Σύνδεσμο Αυτοκινήτου (ΚΣΑ) για τη διοργάνωση του ράλι, με στόχο τον ορθολογικό καθορισμό του ύψους της χορηγίας στο μέλλον. Η εν λόγω σύσταση βασίζεται στο γεγονός ότι τα προηγούμενα χρόνια δε φαίνεται να υπήρχε τεκμηρίωση για το ύψος της χορηγίας που καταβαλλόταν στον ΚΣΑ για τη διοργάνωση του Ράλι Κύπρος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν μέχρι στιγμής έχει κατατεθεί τέτοια έκθεση από τον ΚΟΤ και, αν ναι, παρακαλώ όπως κατατεθεί στη Βουλή.»
