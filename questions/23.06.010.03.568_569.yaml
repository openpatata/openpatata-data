_position_on_page: 569
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_568.htm
by:
- Περδίκης Γιώργος
date: '2014-03-26'
heading: Ερώτηση με αρ. 23.06.010.03.568, ημερομηνίας 26 Μαρτίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.568
text: |-
  «Έχω πληροφορηθεί ότι από τα είκοσι τρία έργα που έχουν προκριθεί στο μειοδοτικό διαγωνισμό για την παραγωγή φθηνού ηλεκτρισμού από φωτοβολταϊκά πάρκα έχουν αδειοδοτηθεί από τη Ρυθμιστική Αρχή Ενέργειας Κύπρου μόνο τα δεκαεπτά έργα. Όπως πληροφορήθηκα, για κανένα από αυτά τα δεκαεπτά έργα δεν έχουν ολοκληρωθεί η αναγκαία τεχνικοοικονομική προετοιμασία και η διαδικασία για τη λήψη των αναγκαίων αδειών. Σύμφωνα με τις πληροφορίες μου, για τα υπόλοιπα έξι έργα απαιτείται να κατατεθούν στη Ρυθμιστική Αρχή Ενέργειας Κύπρου πρόσθετα δικαιολογητικά, ώστε να αδειοδοτηθούν.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η Ρυθμιστική Αρχή Ενέργειας Κύπρου έχει προχωρήσει με την αδειοδότηση των υπόλοιπων έξι έργων και πότε αναμένεται να τεθούν σε λειτουργία τα πιο πάνω φωτοβολταϊκά πάρκα για παραγωγή οικολογικού ηλεκτρισμού.»
