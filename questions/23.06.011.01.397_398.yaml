_id: 23.06.011.01.397_398
_position_on_page: 398
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_397.htm
by:
- mp_id: perdikis-giorgos
date: '2016-12-29'
heading: Ερώτηση με αρ. 23.06.011.01.397, ημερομηνίας 29 Δεκεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.397
text: |-
  «Σύμφωνα με την έκθεση για την πρόσφατη πυρκαγιά στη Σολέα της ανεξάρτητης επιτροπής εμπειρογνωμόνων που διορίστηκε από τον Πρόεδρο της Δημοκρατίας, στην πρόληψη και την κατάσβεση των δασικών πυρκαγιών εμπλέκονται πολλοί φορείς, όπως το Τμήμα Δασών, η Πυροσβεστική Υπηρεσία Κύπρου, η Πολιτική Άμυνα, ο οικείος έπαρχος, το Ταμείο Θήρας, η Εθνική Φρουρά και η αστυνομία, και, όπως φάνηκε και από την πρόσφατη πυρκαγιά στη Σολέα, απαιτείται η ενίσχυση της συνεργασίας τους. Ειδικότερα, προτείνεται η απλούστευση των διαδικασιών οργάνωσης, κινητοποίησης και συντονισμού και η κατά το δυνατόν τυποποίηση των απαιτούμενων ενεργειών που πρέπει να γίνονται τόσο για την πρόληψη όσο και για την κατάσβεση των πυρκαγιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν πρόκειται να λάβει κάποια μέτρα στα πλαίσια της πιο πάνω πρότασης, ώστε να ενισχυθεί η συνεργασία και συνεπώς η αποδοτικότητα των υπό αναφορά φορέων στον τομέα της πρόληψης και της κατάσβεσης δασικών πυρκαγιών.»
