answer: http://www2.parliament.cy/parliamentgr/008_3g/23_06_010_03_610.htm
identifier: 23.06.010.03.610
question:
  by:
  - Περδίκης Γιώργος
  date: '2014-04-25'
  text: |
    «Από επιστολή της Παγκύπριας Συνομοσπονδίας Ομοσπονδιών Συνδέσμων Γονέων και Κηδεμόνων Δημόσιων και Κοινοτικών Νηπιαγωγείων, ημερομηνίας 9 Απριλίου 2014, πληροφορήθηκα για τις ιατρικές εξετάσεις (οφθαλμολογικές και ακουολογικές εξετάσεις, εξετάσεις για το σπόνδυλο και εξετάσεις για το σύνδρομο ελλειμματικής προσοχής και υπερκινητικότητας) που γίνονται σε μαθητές που φοιτούν στα δημοτικά σχολεία. Εισήγηση της Παγκύπριας Συνομοσπονδίας Ομοσπονδιών Συνδέσμων Γονέων και Κηδεμόνων Δημόσιων και Κοινοτικών Νηπιαγωγείων είναι όπως οι εξετάσεις αυτές γίνονται στην προδημοτική ηλικία, ώστε να προλαμβάνεται η εξέλιξη αυτών των παθήσεων και να υπάρχει έγκαιρη αντιμετώπισή τους.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο προτίθεται να προχωρήσει με την υλοποίηση της πιο πάνω εισήγησης της Παγκύπριας Συνομοσπονδίας Ομοσπονδιών Συνδέσμων Γονέων και Κηδεμόνων Δημόσιων και Κοινοτικών Νηπιαγωγείων.»
  title: Ερώτηση με αρ. 23.06.010.03.610, ημερομηνίας 25 Απριλίου 2014, του βουλευτή εκλογικής περιφέρειας Λευκωσίας κ. Γιώργου Περδίκη
