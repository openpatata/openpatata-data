answers:
- http://www2.parliament.cy/parliamentgr/008-3f/23_06_010_02.278.htm
identifier: 23.06.010.02.278
question:
  by:
  - Περδίκης Γιώργος
  date: '2012-11-07'
  text: |-
    «Από την απάντηση του Υπουργού Οικονομικών κ. Βάσου Σιαρλή στην ερώτησή μου με αρ. 23.06.010.02.062 πληροφορήθηκα για την απόφαση του Υπουργικού Συμβουλίου για εθελοντική αποκοπή 10% επί των ακαθάριστων απολαβών των κρατικών αξιωματούχων, με αναδρομική ισχύ από την 1η Απριλίου 2012. Η σχετική αποκοπή από το μισθό του κάθε αξιωματούχου άρχισε κατά το μήνα Αύγουστο μετά από υποβολή σχετικής επιστολής από τον καθένα, στην οποία αναφέρει ότι αποδέχεται την αποκοπή από τις συνολικές απολαβές του για την περίοδο από 1η Απριλίου 2012 μέχρι 28 Φεβρουαρίου 2013, συμπεριλαμβανομένου και του 13ου μισθού.

    Παρακαλώ τον αρμόδιο υπουργό να καταθέσει στη Βουλή των Αντιπροσώπων κατάλογο των κρατικών αξιωματούχων που έχουν αποδεχθεί την εθελοντική αποκοπή 10% επί των ακαθάριστων απολαβών τους, συμπεριλαμβανομένου και του 13ου μισθού.»
  title: Ερώτηση με αρ. 23.06.010.02.278, ημερομηνίας 7 Νοεμβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
