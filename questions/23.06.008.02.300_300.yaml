_position_on_page: 300
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_300.htm
by:
- Παπαπολυβίου Ανδρέας
date: '2003-04-22'
heading: Ερώτηση με αρ. 23.06.008.02.300 που υποβλήθηκε από το βουλευτή εκλογικής
  περιφέρειας Λευκωσίας κ. Ανδρέα Παπαπολυβίου στις 22 Απριλίου 2003
identifier: 23.06.008.02.300
text: |-
  «Αναφορικά με το θέμα της επίσπευσης των εργασιών προγραμματισμού και κατασκευής πέντε φραγμάτων ή παραποτάμιων δεξαμενών που αφορούν τη δυτική περιοχή της Λευκωσίας (Κανναβιών-Αγίας Ειρήνης, Καρκώτη, Ακακίου-Μαλούντας, Παλαιχωρίου-Μηλουρίου και Παναγιάς), που συζητήθηκε στην Κοινοβουλευτική Επιτροπή Γεωργίας και Φυσικών Πόρων, κατόπιν δικής μου εγγραφής, δυστυχώς μέχρι σήμερα δεν έχει παρατηρηθεί καμιά θετική εξέλιξη, παρά τις δοθείσες υποσχέσεις. Οι κάτοικοι των προαναφερθέντων περιοχών αισθάνονται έντονη πικρία και βαθιά απογοήτευση από τη μεγάλη καθυστέρηση που παρατηρείται.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων σε ποιο στάδιο βρίσκονται ο προγραμματισμός και η κατασκευή των εν λόγω φραγμάτων, που αναμφίβολα θα αποτελέσουν βασικά έργα υποδομής, για να κρατηθούν οι κάτοικοι στα χωριά τους.»
