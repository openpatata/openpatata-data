_id: 23.06.011.02.493_493
_position_on_page: 493
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: theopemptou-charalampos
date: '2018-04-04'
heading: Ερώτηση με αρ. 23.06.011.02.493, ημερομηνίας 4 Απριλίου 2018, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.02.493
text: |-
  «Το Γενικό Λογιστήριο της Δημοκρατίας έχει δημοσιεύσει την πρόθεσή του να προκηρύξει δημόσια σύμβαση για συμφωνία-πλαίσιο στις 7 Μαΐου 2018 με τίτλο “Ανοικτός διαγωνισμός με σκοπό τη σύναψη αριθμού συμφωνιών-πλαίσιο για την προμήθεια πλαστικών τσαντών, διάφορων παρασκευασμάτων και άλλων ειδών καθαρισμού, αντιβακτηριδιακών χεριών, παρασκευασμάτων με απολυμαντικές ιδιότητες, προϊόντων μιας χρήσης και καλλυντικών προϊόντων”.
  Επειδή ανάμεσα στα προϊόντα της προκήρυξης περιλαμβάνονται χιλιάδες λεπτές πλαστικές τσάντες, παρακαλώ όπως ο αρμόδιος υπουργός ενημερώσει τη Βουλή των Αντιπροσώπων για τα ακόλουθα:

  1. Έχει ενημερωθεί το Γενικό Λογιστήριο ότι στην Κύπρο από την 1η Ιουλίου 2018 θα απαγορεύεται η δωρεάν διάθεση πλαστικών τσαντών μεταφοράς στα ταμεία και ότι η Ευρωπαϊκή Επιτροπή ξεκίνησε εκστρατεία για τη μείωση των πλαστικών;

  2. Ποια μέτρα προτίθεται να λάβει για τη μείωση της χρήσης των πλαστικών σακούλων;

  3. Ποιοι είναι οι λόγοι που οι προδιαγραφές που καταγράφονται για τις βιοδιασπώμενες τσάντες δεν ανταποκρίνονται στις προδιαγραφές των αληθινά βιοδιασπώμενων σακούλων;

  4. Υπάρχει πρόθεση για εξέταση των πρακτικών και των διαδικασιών που θα ακολουθηθούν, ούτως ώστε να μειωθεί η αγορά και η χρήση πλαστικών από το κράτος;»
