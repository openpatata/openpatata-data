_id: 23.06.011.01.997_995
_position_on_page: 995
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-27'
heading: Ερώτηση με αρ. 23.06.011.01.997, ημερομηνίας 27 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.997
text: |-
  «Το Μνημόνιο Συναντίληψης (Παράρτημα Μνημονίου Συναντίληψης με αριθμό 1.26) περιλαμβάνει πρόνοια για επιβολή ετήσιου τέλους ύψους €350 ως μέτρο δημοσιονομικής εξυγίανσης. Συγκεκριμένα, το μέτρο αυτό προνοείται στον περί Εταιρειών Νόμο (αρ. 381), ο οποίος τροποποιήθηκε πριν ακόμη υπογραφεί το Μνημόνιο Συναντίληψης το 2011, όταν η Κύπρος βρισκόταν ακόμη υπό καθεστώς οικονομικής επιτήρησης. Ο λόγος που εισήχθηκε το μέτρο αυτό ήταν, για να σταματήσει το “εμπόριο” εταιρειών και για να ενισχυθούν τα δημοσιονομικά του κράτους. Όπως είναι γνωστό, εικονικά πριν το 2013 οργίαζε το εμπόριο εταιρικών επωνυμιών. Δηλαδή, εγγράφονταν εταιρείες οι οποίες προσφέρονταν για διάφορους σκοπούς σε όσους ενδιαφέρονταν να κάνουν παράνομες ή παράτυπες διαδικασίες μέσω κυπριακών εταιρειών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το αποτέλεσμα της εφαρμογής του μέτρου αυτού τα τελευταία έξι χρόνια και ποια έσοδα έχουν προκύψει κατά τα έτη αυτά στα δημόσια ταμεία λόγω της εφαρμογής αυτής της πρόνοιας. Επίσης, η εφαρμογή του συνέτεινε στη μείωση του αριθμού των εγγεγραμμένων εταιρειών και στον περιορισμό του εμπορίου εταιρικών επωνυμιών;»
