_id: 23.06.011.02.236_236
_position_on_page: 236
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_236.htm
by:
- mp_id: fakontis-antreas
date: '2017-10-25'
heading: Ερώτηση με αρ. 23.06.011.02.236, ημερομηνίας 25 Οκτωβρίου 2017, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.011.02.236
text: |-
  «Κατά την πρόσφατη επίσκεψή μου στην κοινότητα Επισκοπής της επαρχίας Πάφου μού τέθηκε από τους κατοίκους του χωριού το αίτημα για ένταξη της κατασκευής ενός ανελκυστήρα/αναβατορίου στο χώρο της εκκλησίας της κοινότητας στα έργα της β΄ φάσης ανάπλασης της πλατείας της κοινότητας.
  Συγκεκριμένα, ζητούν όπως κατασκευαστεί ένας ανελκυστήρας/αναβατόριο που θα ξεκινά από την πλατεία της κοινότητας, που βρίσκεται στους πρόποδες του βράχου, και θα ανεβαίνει στην κορυφή αυτού, όπου είναι κτισμένη η εκκλησία του χωριού.

  Ο λόγος που οι κάτοικοι της κοινότητας αιτούνται την τοποθέτηση του ανελκυστήρα είναι γιατί οι ηλικιωμένοι κάτοικοι του χωριού, η πλειοψηφία των οποίων δε διαθέτει μεταφορικό μέσο, δεν μπορούν να ανεβαίνουν στην κορυφή του βράχου όπου βρίσκεται ο ιερός ναός, για να εκκλησιαστούν. Πρόκειται για ένα έργο ιδιαίτερης σημασίας για την κοινότητα Επισκοπής Πάφου και των κατοίκων της.

  Παρακαλώ όπως ενημερώσετε τη Βουλή των Αντιπροσώπων κατά πόσο ο υπουργός προτίθεται να μελετήσει και να εντάξει στα έργα της β΄ φάσης ανάπλασης της πλατείας της κοινότητας Επισκοπής Πάφου την κατασκευή ανελκυστήρα/αναβατορίου στο βράχο “Μετέωρα” για διευκόλυνση της πρόσβασης των πιστών προς την εκκλησία του χωριού.»
