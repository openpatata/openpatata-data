answers: []
identifier: 23.06.009.04.721
question:
  by:
  - Περδίκης Γιώργος
  date: '2010-01-14'
  text: |-
    «Το καλοκαίρι του 2009 εντοπίστηκε η παρουσία της τοξικής ουσίας αρσενικό στο νερό γεωτρήσεων της περιοχής Μάμμαρη. Σύμφωνα με πληροφορίες, πέραν των γεωτρήσεων της ύδρευσης της περιοχής Μάμμαρη, αρσενικό εντοπίστηκε και σε γεώτρηση από την οποία υδρεύεται κτηνοτροφική μονάδα στην Κοκκινοτριμιθιά. Ζώα και άνθρωποι κινδυνεύουν από τη χρήση του μολυσμένου νερού. Φαίνεται ότι, ενώ το πρόβλημα της ύδρευσης του χωριού Μάμμαρη έχει αντιμετωπιστεί, έστω και με καθυστέρηση, το πρόβλημα ύδρευσης της κτηνοτροφικής μονάδας παραμένει.

    Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν πρόκειται να παρθούν μέτρα για ύδρευση της κτηνοτροφικής μονάδας με κατάλληλο νερό.»
  title: Ερώτηση με αρ. 23.06.009.04.721, ημερομηνίας 14 Ιανουαρίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
