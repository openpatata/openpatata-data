_sources:
- http://www2.parliament.cy/parliamentgr/008_02/chronological/008_02_HB.htm
answers: []
by:
- Περδίκης Γιώργος
date: '2002-10-02'
heading: Ερώτηση με αρ. 23.06.008.02.057 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 2 Οκτωβρίου 2002
identifier: 23.06.008.02.057
text: |-
  «Έχω πληροφορηθεί ότι έχει προταθεί στο Υπουργικό Συμβούλιο η κατάργηση της κοινότητας Πάνω Αμιάντου. Θεωρώ ότι η κατάργηση μιας κοινότητας, παρά τα όποια θετικά μπορεί να έχει για την επίλυση του περίπλοκου ζητήματος της αξιοποίησης της κρατικής περιουσίας της πρώην Κυπριακής Εταιρείας Αμιάντου, δεν μπορεί να αποτελεί τη μοναδική λύση, ιδιαίτερα αν υπολογιστεί η σπουδαιότητα της ύπαρξης κοινοτήτων, έστω και με λίγους σε αριθμό κατοίκους, στα βουνά της κυπριακής υπαίθρου.

  Παρακαλείται το αρμόδιο υπουργείο να εξηγήσει στη Βουλή των Αντιπροσώπων τους λόγους της απόφασης για κατάργηση της κοινότητας Πάνω Αμιάντου και να την πληροφορήσει εάν δεν υπάρχουν άλλες εναλλακτικές προτάσεις για το ζήτημα της διαχείρισης της Κυπριακής Εταιρείας Αμιάντου.»
