_position_on_page: 80
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_429.htm
by:
- Λουκαΐδης Γιώργος
date: '2015-02-12'
heading: Ερώτηση με αρ. 23.06.010.04.429, ημερομηνίας 12 Φεβρουαρίου 2015, του βουλευτή
  εκλογικής περιφέρειας Λευκωσίας κ. Γιώργου Λουκαΐδη
identifier: 23.06.010.04.429
text: |-
  «Παρακαλούμε τον αρμόδιο υπουργό να ενημερώσει δεόντως και ολοκληρωμένα τη Βουλή των Αντιπροσώπων ως προς τις προθέσεις της κυβέρνησης και τις μέχρι σήμερα ενέργειές της για οριστική διευθέτηση και ρύθμιση του νομοθετικού κενού που έχει προκύψει μετά από την απόφαση του Ανωτάτου Δικαστηρίου να κρίνει τον περί Συντάξεων Κρατικών Αξιωματούχων (Γενικές Αρχές) Νόμο του 2011 [Ν. 88(Ι)/2011] αντισυνταγματικό.

  Με την ψήφιση της εν λόγω νομοθεσίας κοινός στόχος της εκτελεστικής και νομοθετικής εξουσίας ήταν η ρύθμιση του ζητήματος, αφενός για να περιοριστούν οι οικονομικές συνέπειες για το δημόσιο και ευρύτερο δημόσιο τομέα και αφετέρου προς ικανοποίηση του περί δικαίου αισθήματος της κοινωνίας. Στα πλαίσια σεβασμού της απόφασης του Ανωτάτου Δικαστηρίου, ημερομηνίας 7 Οκτωβρίου 2014, και λαμβάνοντας υπόψη τη βούληση όπως εκφράστηκε από τη νομοθετική εξουσία, θεωρούμε ότι η εκτελεστική εξουσία πρέπει να εξεύρει λύση σ’ αυτό το ζήτημα.»
