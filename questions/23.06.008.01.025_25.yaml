_id: 23.06.008.01.025_25
_position_on_page: 25
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_025.htm
by:
- mp_id: perdikis-giorgos
date: '2001-10-05'
heading: Ερώτηση με αρ. 23.06.008.01.025 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 5 Οκτωβρίου 2001
identifier: 23.06.008.01.025
text: |-
  «Η απομακρυσμένη και αποκομμένη από την τουρκική κατοχή περιοχή του διαμερίσματος Τηλλυρίας αντιμετωπίζει σε κρίσιμο βαθμό πρόβλημα με τη διάθεση των στερεών και υγρών οικιακών αποβλήτων. Όπως έχω πληροφορηθεί, τα σκουπίδια αλλά και τα οικιακά λύματα συγκεντρώνονται σε περιοχή της κοιλάδας του Μανσούρα (παρά το εγκαταλειμμένο χωριό Πηγή). Το σημείο αυτό βρίσκεται δίπλα από το χείμαρρο και τις πηγές τα νερά των οποίων χρησιμοποιούνται για αρδευτικούς σκοπούς σε ολόκληρη τη μικρή αλλά καρποφόρα κοιλάδα του Μανσούρα. Δυστυχώς, η ανάμειξη των λυμάτων με τα σκουπίδια, η ανεξέλεγκτη απόρριψη και η καύση του μείγματος κάθε Παρασκευή δημιουργούν μεγάλη οχληρία στους κατοίκους και τους γεωργούς, πιθανούς κινδύνους ρύπανσης και μια κατάσταση αποκρουστική για τους επισκέπτες.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τους σχεδιασμούς του σχετικά με την επίλυση του περιβαλλοντικού αυτού προβλήματος.»
