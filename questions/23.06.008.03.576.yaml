answers:
- http://www2.parliament.cy/parliamentgr/008_03b/23_06_008_03_576.htm
by:
- Μαύρου Ελένη
date: '2004-05-20'
heading: Ερώτηση με αρ. 23.06.008.03.576, ημερομηνίας 20 Μαΐου 2004, της βουλευτού
  εκλογικής περιφέρειας Λευκωσίας κ. Ελένης Μαύρου
identifier: 23.06.008.03.576
text: |-
  «Λαμβάνοντας υπόψη ότι η εξεύρεση λύσης του Κυπριακού, στη βάση μιας διζωνικής δικοινοτικής ομοσπονδίας, είναι ο διακηρυγμένος μας στόχος εδώ και χρόνια, γεγονός που θα συμβάλει στην ενθάρρυνση της συμβίωσης των δύο κοινοτήτων, και λαμβάνοντας υπόψη τις εκατοντάδες ξενόγλωσσων μαθητών που ήδη ζουν στην Κύπρο, παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα ακόλουθα:

  1. Ποια προγράμματα διαπολιτισμικής αγωγής και εκπαίδευσης έχουν εισαχθεί στο αναλυτικό πρόγραμμα και πόσοι εκπαιδευτικοί και μαθητές έχουν εμπλακεί μέχρι σήμερα σε αυτά;

  2. Μέσω ποιων προγραμμάτων ή δραστηριοτήτων αναπτύσσεται η κατανόηση της κουλτούρας άλλων λαών από τους Κυπρίους μαθητές, αλλά και της κυπριακής κουλτούρας από ξενόγλωσσους μαθητές, εκτός των μαθημάτων ελληνικής γλώσσας, που συμβάλλουν βεβαίως στην κατανόηση της γλώσσας, αλλά όχι και της κουλτούρας;

  3. Ποια προγράμματα δικοινοτικής εκπαίδευσης με στόχο τη γνωριμία και τον αλληλοσεβασμό των μαθητών που προέρχονται από την ελληνοκυπριακή και τουρκοκυπριακή κοινότητα προτίθεται να εισαγάγει το υπουργείο και πότε;»
