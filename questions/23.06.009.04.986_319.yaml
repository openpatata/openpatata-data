_position_on_page: 319
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_986.htm
by:
- Χατζηγιάννης Κυριάκος
date: '2010-03-24'
heading: Ερώτηση με αρ. 23.06.009.04.986, ημερομηνίας 24 Μαρτίου 2010, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.04.986
text: |-
  «Έχω διαπιστώσει ότι διακινούνται στην αγορά οικοδομικά υλικά, όπως κόλλες, σουβάδες, πλακίδια, χωρίς να πληρούν τα ευρωπαϊκά πρότυπα (EN 12004, EN 12002, EN 998-1-2), τα οποία υποχρεούται η κυπριακή βιομηχανία να υιοθετεί αυστηρά. Παρατηρείται επίσης μεγάλοι κατασκευαστές υλικών γνωστών ονομάτων ευρωπαϊκών χωρών να διοχετεύουν υλικά στην κυπριακή αγορά από τρίτες χώρες, όπου οι ίδιοι παράγουν χωρίς πρότυπα, με αποτέλεσμα να παραπλανώνται οι καταναλωτές λόγω ονόματος. Είναι συχνό το φαινόμενο εισαγωγής υλικών από τη Συρία, την Αίγυπτο, την Τουρκία και το Λίβανο με την ονομασία του κατασκευαστή από την Ευρώπη.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα:

  1. Γιατί ο Κύπριος παραγωγός πρέπει να είναι υποχρεωμένος να παράγει με βάση το ευρωπαϊκό πρότυπο και να επιτρέπεται η εισαγωγή και διακίνηση υλικών χωρίς τις αναγκαίες σημάνσεις;

  2. Τι μέτρα λαμβάνει το κράτος για τη σωστή λειτουργία της αγοράς;

  Πώς προτίθεται το κράτος να αντιμετωπίσει το εν λόγω πρόβλημα;»
