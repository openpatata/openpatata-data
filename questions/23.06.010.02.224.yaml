answers:
- http://www2.parliament.cy/parliamentgr/008-3f/23_06_010_02.153-224-538-613.htm
identifier: 23.06.010.02.224
question:
  by:
  - Χαραλαμπίδου Ειρήνη
  date: '2012-10-24'
  text: |-
    «Σε απάντηση του Υπουργού Οικονομικών, ημερομηνίας 11 Οκτωβρίου 2012, στην ερώτησή μου με αρ. 23.06.010.02.053, είναι σαφές ότι οι τράπεζες οι οποίες αιτήθηκαν κρατικής στήριξης αρνήθηκαν να δώσουν αναλυτικά στοιχεία που τους ζητήθηκαν για τα δάνεια των μελών των διοικητικών τους συμβουλίων και των ανώτατων στελεχών τους, καθώς και για τα επιτόκια με τα οποία επιβαρύνονταν τα συγκεκριμένα δάνεια. Επικαλέστηκαν προσωπικά δεδομένα.

    Όπως έχει διαφανεί από τη συζήτηση του θέματος για τη λειτουργία των θεσμών του χρηματοπιστωτικού μας συστήματος, στην Κοινοβουλευτική Επιτροπή Θεσμών, Αξιών και Επιτρόπου Διοικήσεως στη συνεδρία της Τρίτης 23 Οκτωβρίου 2012, δεν υφίσταται, σύμφωνα με τον Επίτροπο Προστασίας Δεδομένων Προσωπικού Χαρακτήρα, θέμα προσωπικών δεδομένων όσον αφορά στην κατάθεση στοιχείων για τα δάνεια και τα επιτόκια μελών των διοικητικών συμβουλίων και ανώτατων στελεχών των δύο τραπεζών. Αυτά μπορούν να δοθούν στο πλαίσιο του κοινοβουλευτικού ελέγχου.

    Ως εκ τούτου, αναμένω από τον αρμόδιο υπουργό να ζητήσει από τις τράπεζες άμεση κατάθεση των συγκεκριμένων στοιχείων και τον παρακαλώ όπως αυτά αποσταλούν στη Βουλή των Αντιπροσώπων.»
  title: Ερώτηση με αρ. 23.06.010.02.224, ημερομηνίας 24 Οκτωβρίου 2012, της βουλευτού
    εκλογικής περιφέρειας Λευκωσίας κ. Ειρήνης Χαραλαμπίδου
