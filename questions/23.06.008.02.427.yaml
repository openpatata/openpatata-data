answers:
- http://www2.parliament.cy/parliamentgr/008_03/23_06_008_02_427.htm
by:
- Περδίκης Γιώργος
date: '2003-07-01'
heading: Ερώτηση με αρ. 23.06.008.02.427 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη την 1η Ιουλίου 2003.
identifier: 23.06.008.02.427
text: |-
  «Έχω πληροφορηθεί ότι προγραμματίζεται η κατασκευή παρακαμπτήριου δρόμου στην κοινότητα Καλού Χωριού Κλήρου για εξυπηρέτηση κυρίως των φορτηγών που κατευθύνονται από και προς το λατομείο Φαρμακά. Όμως, σύμφωνα με τις πληροφορίες μου, ο παρακαμπτήριος δρόμος αυτός διέρχεται πάλι από οικιστική ή ήδη κατοικημένη περιοχή, δίπλα από το υπό σχεδιασμό νέο δημοτικό σχολείο και από περιοχή εξαιρετικής περιβαλλοντικής και ιστορικής σημασίας.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  1. Έχει προηγηθεί της απόφασης για επιλογή της συγκεκριμένης όδευσης ολοκληρωμένη χωροταξική μελέτη και μελέτη των επιπτώσεων στο περιβάλλον;

  2. Έχει κληθεί να συμμετάσχει στα έξοδα της κατασκευής του δρόμου η λατομική εταιρεία;

  3. Έχουν παρουσιαστεί εναλλακτικές προτάσεις ενώπιον παγκοινοτικής συνέλευσης των κατοίκων;»
