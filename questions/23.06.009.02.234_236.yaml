_position_on_page: 236
_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_234.htm
by:
- Φακοντής Αντρέας
date: '2007-11-29'
heading: Ερώτηση με αρ. 23.06.009.02.234, ημερομηνίας 29 Νοεμβρίου 2007, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.02.234
text: |-
  «Κατά την πρόσφατη συνάντησή μου με εκπροσώπους της εταιρείας “Κ. Υπεραστικά Λεωφορεία Λτδ” (GREEN BUSES) ενημερώθηκα για τον αποκλεισμό της εν λόγω εταιρείας από το σχέδιο επιδότησης των περιφερειακών εταιρειών λεωφορείων.

  Παρ’ όλο που ο τότε Υπουργός Συγκοινωνιών και Έργων με απόφασή του, ημερομηνίας 17 Αυγούστου 2001, περιέλαβε την “Κ. Υπεραστικά Λεωφορεία Λτδ” στις περιφερειακές εταιρείες λεωφορείων, το Τμήμα Οδικών Μεταφορών δεν έχει καταβάλει καμιά επιδότηση προς τη συγκεκριμένη εταιρεία. Η “Κ. Υπεραστικά Λεωφορεία Λτδ” εκτελεί την ίδια εργασία με τις υπόλοιπες περιφερειακές εταιρείες (κόμιστρο κατ’ επιβάτη) και μάλιστα σε πιο άγονες διαδρομές.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τους λόγους για τους οποίους η εταιρεία “Κ. Υπεραστικά Λεωφορεία Λτδ” δε λαμβάνει επιδότηση για τα υπεραστικά δρομολόγια τα οποία εκτελεί, παρ’ όλο που έχει περιληφθεί στις περιφερειακές εταιρείες λεωφορείων.»
