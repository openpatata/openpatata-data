_id: 23.06.011.02.324_324
_position_on_page: 324
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_324.htm
by:
- mp_id: perdikis-giorgos
date: '2017-12-22'
heading: Ερώτηση με αρ. 23.06.011.02.324, ημερομηνίας 22 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.324
text: |-
  «Από απάντηση της Υπουργού Εργασίας, Πρόνοιας και Κοινωνικών Ασφαλίσεων κ. Ζέτας Αιμιλιανίδου, ημερομηνίας 19 Απριλίου 2017, σε κοινοβουλευτική μου ερώτηση (αρ. 23.06.11.01.455) αναφορικά με την πρόθεση της Κυπριακής Συνομοσπονδίας Οργανώσεων Αναπήρων να προχωρήσει σε καταγγελία εναντίον της Κυπριακής Δημοκρατίας στην Ευρωπαϊκή Ένωση, αλλά και στον Οργανισμό Ηνωμένων Εθνών για την καταπάτηση των δικαιωμάτων συμμετοχής και ενσωμάτωσης των ατόμων με αναπηρίες (προβλήματα στη λήψη καινοτόμων και μη φαρμάκων, μείωση των επιδομάτων, υλοποίηση προγραμμάτων χωρίς ουσιαστική ή καθόλου διαβούλευση με άτομα με αναπηρίες κ.ά.) πληροφορήθηκα ότι το Υπουργείο Εργασίας, Πρόνοιας και Κοινωνικών Ασφαλίσεων, σε συνεργασία με τα συναρμόδια Υπουργεία Υγείας και Παιδείας και Πολιτισμού, επρόκειτο να προωθήσει την ετοιμασία Εθνικής Στρατηγικής για τη Νοητική Αναπηρία με συγκεκριμένο χρονοδιάγραμμα και σε συνεργασία/συντονισμό με όλες τις εμπλεκόμενες υπηρεσίες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η ετοιμασία της υπό αναφορά στρατηγικής.»
