answers: []
identifier: 23.06.008.03.127
question:
  by:
  - Μαύρου Ελένη
  date: '2003-09-25'
  text: |-
    «Με αφορμή την πυρκαγιά που ξέσπασε το καλοκαίρι στο εργοστάσιο Μιχαηλίδη και την κατάρρευση της στέγης του που αποτελείται από αμιαντόφυλλα, παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τα ακόλουθα:

    1. Ποια τα χρονικά όρια που προβλέπονται για τη μεταφορά επικίνδυνων ουσιών σε κατάλληλο χώρο, για αποφυγή, στην προκειμένη περίπτωση, της διασποράς των επικίνδυνων ινών αμιάντου στην ατμόσφαιρα;

    2. Ποια η ευθύνη του ιδιοκτήτη σε περίπτωση παρατεταμένης εγκατάλειψης επικίνδυνων ουσιών σε απροστάτευτο χώρο;

    3. Ποια τα προληπτικά μέτρα που πρέπει να λαμβάνονται από τον ιδιοκτήτη ή τις αρμόδιες κρατικές υπηρεσίες μέχρι τη μεταφορά του επικίνδυνου υλικού;

    4. Ποιοι θεωρούνται κατάλληλοι χώροι για απόρριψη τέτοιου είδους αποβλήτων; Εάν δεν υπάρχουν τέτοιοι χώροι, ποια μέτρα προτίθεται να λάβει το αρμόδιο υπουργείο;»
  title: Ερώτηση με αρ. 23.06.008.03.127 που υποβλήθηκε από τη βουλευτή εκλογικής
    περιφέρειας Λευκωσίας κ. Ελένη Μαύρου στις 25 Σεπτεμβρίου 2003.
