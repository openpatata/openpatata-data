_position_on_page: 246
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_246.htm
by:
- Περδίκης Γιώργος
date: '2013-10-24'
heading: Ερώτηση με αρ. 23.06.010.03.246, ημερομηνίας 24 Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.246
text: |-
  «Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζεται το ενδεχόμενο δημιουργίας μιας ανεξάρτητης μονάδας καθυστερημένων χρεών από την ίδια την Κεντρική Τράπεζα της Κύπρου ή υπό την επίβλεψη του Υπουργείου Οικονομικών ή/και του Υπουργείου Δικαιοσύνης και Δημοσίας Τάξεως, που θα είναι σε θέση να καθορίσει τη διαδικασία επίλυσης διαφορών με όντως ανεξάρτητο και αμερόληπτο τρόπο.

  Έχω την άποψη ότι αυτή η ανεξάρτητη μονάδα καθυστερήσεων χρεών θα μπορεί να αξιολογεί όντως με πλήρη ανεξαρτησία και αμεροληψία το βιοτικό επίπεδο του δανειολήπτη και την οικονομική του θέση ως έχει σήμερα και ίσως τα επόμενα 2-3 χρόνια, ενώ παράλληλα θα μπορεί να προσφέρει όλες τις επιλογές/λύσεις αναδιάρθρωσης χορηγήσεων, είτε αυτές θα είναι βραχυπρόθεσμες είτε μακροπρόθεσμες, χωρίς να υπάρχει η πίεση προς τους δανειολήπτες να επιλέξουν λύσεις που μάλλον θα προσπαθήσουν να τους επιβάλουν οι λεγόμενες ανεξάρτητες μονάδες καθυστερήσεων των τραπεζών.»
