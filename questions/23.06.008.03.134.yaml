answers:
- http://www2.parliament.cy/parliamentgr/008_03/23_06_008_03_134.htm
by:
- Περδίκης Γιώργος
date: '2003-09-25'
heading: Ερώτηση με αρ. 23.06.008.03.134 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 25 Σεπτεμβρίου 2003.
identifier: 23.06.008.03.134
text: |-
  «Έχω πληροφορηθεί ότι η κοινότητα Ασπρογιάς διαμαρτύρεται για το ότι δε χρηματοδοτείται από την Επαρχιακή Διοίκηση Πάφου για δημιουργία αντιπυρικών λωρίδων. Η πρόσφατη πυρκαγιά επεκτάθηκε στο δάσος Πάφου, γιατί η αντιπυρική ζώνη που είχε προγραμματίσει η κοινότητα δεν κατασκευάστηκε λόγω έλλειψης κονδυλίων.

  Η κοινότητα από χρόνια ζητά χρηματοδοτήσεις από την Επαρχιακή Διοίκηση Πάφου χωρίς τα αναμενόμενα αποτελέσματα. Σημειώνω ότι η κοινότητα Ασπρογιάς βρίσκεται στα όρια του κρατικού δάσους στην Πάφο, δηλαδή αποτελεί περιοχή υψηλού κινδύνου. Παράλληλα, διατυπώνονται περιβαλλοντικές αντιρρήσεις για τη χρησιμότητα των αντιπυρικών λωρίδων και τις πιθανές επιπτώσεις τους στο περιβάλλον.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για την πολιτική της κυβέρνησης στο θέμα της κατασκευής αντιπυρικών λωρίδων.»
