_id: 23.06.011.02.349_349
_position_on_page: 349
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_349.htm
by:
- mp_id: chatzigiannis-kyriakos
date: '2018-01-10'
heading: Ερώτηση με αρ. 23.06.011.02.349, ημερομηνίας 10 Ιανουαρίου 2018, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.011.02.349
text: |-
  «Ένας αριθμός προσφύγων που φθάνουν στην Κύπρο δεν έχουν μαζί τους κανένα πιστοποιητικό όπου να αναγράφονται τα προσωπικά στοιχεία του ατόμου. Αυτό σημαίνει ότι τα στοιχεία που δηλώνονται στη Δημοκρατία για κάθε άτομο μπορεί να είναι ελλιπή ή και αναληθή.
  Ειδικότερα, σε σχέση με την ηλικία του ατόμου υπάρχει ο κίνδυνος ένα άτομο που δηλώνεται ως ανήλικο στην πραγματικότητα να είναι ενήλικο, με ό,τι αυτό συνεπάγεται έναντι του νόμου σε περίπτωση αδικημάτων, όπως για παράδειγμα όταν ένας ενήλικας διαπράττει σεξουαλική παρενόχληση, ενώ ισχυρίζεται ότι είναι ανήλικος. Η διασφάλιση της αυθεντικότητας των σχετικών στοιχείων των προσφύγων θα συνδράμει στην αποτελεσματικότερη προστασία των ανθρωπίνων δικαιωμάτων τους, τα οποία ως πολιτεία θα πρέπει να προστατεύσουμε.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο γίνεται επαλήθευση ηλικίας με ιατρικές μεθόδους και, εάν όχι, κατά πόσο προτίθεται να εισαγάγει τη συγκεκριμένη μέθοδο για επαλήθευση της ηλικίας τους.»
