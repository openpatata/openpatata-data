_id: 23.06.010.02.360_360
_position_on_page: 360
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.360.htm
by:
- mp_id: perdikis-giorgos
date: '2012-12-12'
heading: Ερώτηση με αρ. 23.06.010.02.360, ημερομηνίας 12 Δεκεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.360
text: |-
  «Έχω πληροφορηθεί από επιστολή της Παγκύπριας Συντεχνίας Ελεγκτών Εναέριας Κυκλοφορίας ότι η Κύπρος χάνει €8 εκατομ. κάθε χρόνο από τέλη τερματικού που θα μπορούσε να επιβάλει το Τμήμα Πολιτικής Αεροπορίας, με βάση Κανονισμό της Ευρωπαϊκής Ένωσης, στις αεροπορικές εταιρείες που χρησιμοποιούν τα αεροδρόμια Λάρνακας και Πάφου. Ωστόσο, το Υπουργείο Συγκοινωνιών και Έργων, σύμφωνα με την πληροφόρηση που έχω, αποφάσισε να μην επιβάλλονται τα τέλη αυτά με τη δικαιολογία ότι ήδη τα τέλη της διαχειρίστριας εταιρείας “Hermes” είναι πολύ υψηλά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύει η πληροφόρηση που έχω, ότι δηλαδή η Κύπρος χάνει €8 εκατομ. κάθε χρόνο από τέλη τερματικού που θα μπορούσε να επιβάλει το Τμήμα Πολιτικής Αεροπορίας, και αν εξετάζεται το ενδεχόμενο επιβολής των τελών τερματικού στη διαχειρίστρια εταιρεία, δεδομένης και της οικονομικής κρίσης που βιώνει ο τόπος.»
