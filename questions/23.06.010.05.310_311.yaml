_position_on_page: 311
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-01-14'
heading: Ερώτηση με αρ. 23.06.010.05.310, ημερομηνίας 14 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.310
text: |-
  «Έχω πληροφορηθεί ότι το Υπουργικό Συμβούλιο σε συνεδρία του ημερομηνίας 16 Σεπτεμβρίου 2015 (αρ. πρότασης: 1175/2015) αποφάσισε την επιβεβαίωση της ίδρυσης της κοινότητας Τροόδους, με σκοπό την εξασφάλιση στατιστικού κωδικού για την κοινότητα. Σύμφωνα με την έκθεση του Υπουργού Εσωτερικών προς τη Βουλή των Αντιπροσώπων αναφορικά με το πιο πάνω θέμα, το κοινοτικό συμβούλιο είναι διορισμένο και απαρτίζεται από κυβερνητικούς αξιωματούχους και λειτουργεί με τη σύγκληση συνεδριών για τη λήψη αποφάσεων που αφορούν τη διοικητική περιοχή Τροόδους και την κατάρτιση ετήσιου προϋπολογισμού, ο οποίος εγκρίνεται από τον οικείο έπαρχο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο με την απόφαση του Υπουργικού Συμβουλίου για ίδρυση της κοινότητας Τροόδους θα αλλάξει ο τρόπος εκλογής του κοινοτικού συμβουλίου ή αν θα συνεχιστεί η ίδια μέθοδος σύνθεσής του, να διορίζεται δηλαδή και να απαρτίζεται μόνο από κυβερνητικούς αξιωματούχους.»
