_id: 23.06.011.02.092_90
_position_on_page: 90
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-29'
heading: Ερώτηση με αρ. 23.06.011.02.092, ημερομηνίας 29 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.092
text: |-
  «Σύμφωνα με δημοσιεύματα του τουρκοκυπριακού τύπου, η παράνομη τουρκική πρεσβεία στα κατεχόμενα σταμάτησε πρόσφατα να “πιστοποιεί” διεθνείς συμβάσεις για τις τοπικές επιχειρήσεις, μπλοκάροντας έτσι κάθε συναλλαγή με επιχειρήσεις εκτός Κύπρου. Όπως αναφέρει το δημοσίευμα, όλες οι διεθνείς συναλλαγές των εταιρειών του ψευδοκράτους είναι υποχρεωτικό να “πιστοποιούνται” τόσο από τον αρμόδιο φορέα του λεγόμενου “υπουργείου εσωτερικών” του ψευδοκράτους όσο και από την “τουρκική πρεσβεία” στα κατεχόμενα. Αναλυτές από τα κατεχόμενα αναφέρουν ότι λόγω αυτής της εξέλιξης οι τοπικές επιχειρήσεις θα αναγκαστούν να στραφούν προς τις επιχειρήσεις των ελεύθερων περιοχών, προκειμένου να επιβιώσουν και να αναπτυχθούν.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν γνωρίζει αυτές τις εξελίξεις και ποια είναι η θέση του. Επίσης, παρακαλώ τον αρμόδιο υπουργό όπως πληροφορήσει το σώμα αν έχει εξεταστεί σε ποιους ελέγχους ενδέχεται να προβεί η Κυπριακή Δημοκρατία, π.χ. μέσω του Τμήματος Φορολογίας ή της Επιτροπής Κεφαλαιαγοράς, ώστε να μελετηθούν οι συνέπειες που πιθανόν να έχει αυτή η εξέλιξη στην κυπριακή οικονομία.»
