_id: 23.06.008.01.104_104
_position_on_page: 104
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_104.htm
by:
- mp_id: varnava-giorgos
date: '2002-04-16'
heading: Ερώτηση με αρ. 23.06.008.01.104 που υποβλήθηκε από το βουλευτή εκλογικής
  περιφέρειας Αμμοχώστου κ. Γιώργο Βαρνάβα στις 16 Απριλίου 2002
identifier: 23.06.008.01.104
text: |-
  « Από προσωπική επαφή που είχα με κατοίκους της τουρκοκυπριακής συνοικίας Λεμεσού, έχω πληροφορηθεί ότι, παρ’ όλο που επισκεφθήκαμε με τον αρμόδιο υπουργό την εν λόγω συνοικία, ως επιτροπή Προσφύγων της Βουλής, τον Ιανουάριο του 2002, και είχαμε κοινή σύσκεψη με όλους τους φορείς που εμπλέκονται στο θέμα των αθιγγάνων και των προβλημάτων που δημιουργούνται από την παρουσία τους στη συνοικία, δεν υλοποιήθηκαν οι αποφάσεις αυτής της σύσκεψης και το πρόβλημα αυτό συνεχώς οξύνεται. Οι κάτοικοι της περιοχής είναι έτοιμοι να λάβουν δυναμικά μέτρα, εάν δεν αρχίσει αμέσως να επιλύεται το όλο πρόβλημα.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για το πού βρίσκεται το όλο θέμα και πώς προγραμματίζει να ενεργήσει, ούτως ώστε, το συντομότερο δυνατό, να επιλυθεί το πρόβλημα αυτό για το κοινό καλό και των αθιγγάνων αλλά κυρίως και των προσφύγων που κατοικούν στη συνοικία αυτή.»
