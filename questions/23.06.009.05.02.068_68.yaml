_position_on_page: 68
_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_068.htm
by:
- Δίπλαρος Ευθύμιος
date: '2011-07-08'
heading: Ερώτηση με αρ. 23.06.009.05.02.068, ημερομηνίας 8 Ιουλίου 2011, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.009.05.02.068
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για την απόφαση του δήμου Γερμασόγειας να προχωρήσει στην ετοιμασία σχεδίων με τα οποία θα συνδεθεί η οδός Δωδεκανήσου με το βοηθητικό δρόμο που εφάπτεται βορείως του παρακαμπτηρίου και συνδέει οικιστικές περιοχές του δήμου Γερμασόγειας και του δήμου Αγίου Αθανασίου.

  Οι κάτοικοι της περιοχής, από ανακοίνωση του δήμου και σχετική επιστολή, ημερομηνίας 8 Φεβρουαρίου 2011, του Τμήματος Πολεοδομίας και Οικήσεως προς το διευθυντή του Τμήματος Δημοσίων Έργων, έχουν ενημερωθεί ότι ο δήμος προχωρεί σε σχεδιασμό του έργου και προωθεί την απαλλοτρίωση των επηρεαζόμενων κτημάτων για επανακατασκευή των προσβάσεων. Η σύνδεση του δρόμου αυτού είναι ανεπιθύμητη για τους κατοίκους της οδού Δωδεκανήσου λόγω της οχληρίας και της τροχαίας κίνησης που δημιουργείται από τις εκατοντάδες των αυτοκινήτων που διακινούνται καθημερινά διά της συγκεκριμένης οδού.

  Παρακαλείται ο αρμόδιος υπουργός όπως εξετάσει το εν λόγω ζήτημα και ενημερώσει τη Βουλή κατά πόσο είναι απαραίτητη η υλοποίηση του πιο πάνω σχεδίου ή, εάν όχι, κατά πόσο θα μπορούσε να βρεθεί άλλη εναλλακτική λύση η οποία δε θα επηρέαζε το σύνολο των κατοίκων της περιοχής.»
