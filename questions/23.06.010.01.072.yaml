answers:
- http://www2.parliament.cy/parliamentgr/008-3f/23_06_010_01.072.htm
identifier: 23.06.010.01.072
question:
  by:
  - Περδίκης Γιώργος
  date: '2011-08-30'
  text: |-
    «Έχω πληροφορηθεί ότι με πρωτοβουλία των φαρμακοποιών της περιφέρειας Αττικής στην Ελλάδα ξεκίνησε πρόσφατα (8 Ιουνίου 2011), σε πιλοτική βάση, μία ολοκληρωμένη και συντονισμένη πρωτοβουλία για την περιβαλλοντικά ασφαλή διαχείριση των οικιακών φαρμάκων με την επωνυμία “χάπιend”. Στόχος της ενημερωτικής εκστρατείας του προγράμματος “χάπιend” είναι η ευαισθητοποίηση των πολιτών γύρω από τον κίνδυνο που ενέχει η αλόγιστη απόρριψη των φαρμάκων στο περιβάλλον και η ενημέρωσή τους σχετικά με την περιβαλλοντικά ασφαλή διαχείριση των ληγμένων ή αχρησιμοποίητων φαρμάκων που διατηρούν στο σπίτι τους. Ειδικοί κάδοι απόρριψης φαρμάκων έχουν τοποθετηθεί σε επιλεγμένα σημεία στην ευρύτερη περιοχή της Αττικής. Το πρόγραμμα διεξάγεται πιλοτικά για το χρονικό διάστημα από 8 Ιουνίου έως 31η Δεκεμβρίου 2011.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν καταγραφεί οι ποσότητες των απόβλητων οικιακών φαρμάκων, κατά πόσο υπάρχει ανάλογο πρόγραμμα στην Κύπρο για την περιβαλλοντικά ασφαλή διαχείριση των οικιακών φαρμάκων και, εάν δεν υπάρχει τέτοιο πρόγραμμα στην Κύπρο, αν υπάρχει σχεδιασμός να λειτουργήσει σύντομα πρόγραμμα για περιβαλλοντικά ασφαλή διαχείριση των οικιακών φαρμάκων.»
  title: Ερώτηση με αρ. 23.06.010.01.072, ημερομηνίας 30 Αυγούστου 2011, του βουλευτή
    εκλογικής περιφέρειας Λευκωσίας κ. Γιώργου Περδίκη
