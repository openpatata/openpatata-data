_id: 23.06.008.05.002_2
_position_on_page: 2
_sources:
- http://www2.parliament.cy/parliamentgr/008_02/chronological/008_02_HE.htm
answers: []
by:
- Περδίκης Γιώργος
date: '2005-08-09'
heading: Ερώτηση με αρ. 23.06.008.05.002, ημερομηνίας 9 Αυγούστου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.002
text: |-
  «Έχω πληροφορηθεί ότι στη νεοδημιουργηθείσα κτηνοτροφική περιοχή Επισκοπής δεν έχουν εκμισθωθεί όλα τα οικόπεδα και, το σημαντικότερο, δεν έχει αξιοποιηθεί κτηνοτροφικά σχεδόν κανένα από αυτά, με αποτέλεσμα οι πλείστοι στους οποίους έχουν εκμισθωθεί τα οικόπεδα αυτά να εξακολουθούν να διατηρούν παράνομα υποστατικά μέσα στην οικιστική περιοχή. Σε έκθεσή της η Βοηθός Επαρχιακή Επόπτης εισηγήθηκε όπως:

  1. εντοπιστούν όλα τα εν ενεργεία κτηνοτροφικά υποστατικά εντός των ορίων της κοινότητας.

  2. εντοπιστούν όλα τα εγκαταλελειμμένα κτηνοτροφικά υποστατικά σε τουρκοκυπριακά τεμάχια και μετακινηθούν.

  3. διερευνηθεί κατά πόσο τα άτομα στα οποία έχει παραχωρηθεί οικόπεδο στην κτηνοτροφική περιοχή έχουν υπογράψει τη σχετική σύμβαση μίσθωσης ή/και έχουν υποβάλει ή/και εξασφαλίσει άδεια για ανέγερση των νέων υποστατικών τους.

  4. προωθηθούν εν νέου δικαστικά μέτρα για τους κατόχους των παράνομων υποστατικών, δεδομένου ότι τα διατάγματα κατεδάφισης που εξασφαλίστηκαν κατά τη διαδικασία που είχε προωθήσει το 1999 το Συμβούλιο Βελτιώσεως Επισκοπής δεν μπορούν, για νομικούς λόγους, να εφαρμοστούν.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν οι εισηγήσεις της επαρχιακής διοίκησης έχουν υλοποιηθεί.»
