answers:
- http://www2.parliament.cy/parliamentgr/008_3e/23_06_009_05_02_090-01_096.htm
by:
- Τορναρίτης Νίκος
date: '2011-07-21'
heading: Ερώτηση με αρ. 23.06.009.05.02.090, ημερομηνίας 21ης Ιουλίου 2011, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.05.02.090
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων σε ποιες ενέργειες θα προβεί, για να επιλυθούν τα προβλήματα που αντιμετωπίζουν νεοϊδρυθείσες σχολές τριτοβάθμιας εκπαίδευσης.

  Οι νεοϊδρυθείσες σχολές, για να είναι σε θέση να εγγράψουν ξένους φοιτητές από Τρίτες Χώρες, πρέπει να διαθέτουν συγκεκριμένα αξιολογημένα προγράμματα σπουδών. Τα συγκεκριμένα προγράμματα, για να αξιολογηθούν, πρέπει να λειτουργούν εκ των προτέρων με τη συμμετοχή φοιτητών. Από την άλλη, οι Κύπριοι φοιτητές, για να δικαιούνται κρατική χορηγία, πρέπει να συμμετέχουν σε αξιολογημένα προγράμματα. Οι δε φοιτητές Τρίτων Χωρών δεν μπορούν να εγγραφούν στα συγκεκριμένα προγράμματα προ της αξιολόγησης, λόγω της νομοθεσίας που προωθείται από το Υπουργείο Παιδείας και Πολιτισμού και το Υπουργείο Εσωτερικών. Επομένως, οι σχολές αυτές στερούνται οριστικά του δικαιωμάτος λειτουργίας.

  Επισυνάπτεται σχετική επιστολή και παρακαλείται ο αρμόδιος υπουργός να τοποθετηθεί και να απαντήσει σε όλα τα σημεία.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
