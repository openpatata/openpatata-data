answers: []
identifier: 23.06.008.05.064
question:
  by:
  - Καράς Αντώνης
  date: '2005-09-26'
  text: |-
    «Ως γνωστό, μετά τη μετατροπή του κυπριακού διυλιστηρίου σε τερματικό, το Υπουργείο Οικονομικών αποφάσισε την παροχή £6 εκατομ. υπό μορφή αντισταθμιστικών έργων τα επόμενα έξι χρόνια για την πόλη της Λάρνακας.

    Αντίθετα για την κοινότητα Λειβαδιών, μια κοινότητα άμεσα επηρεαζόμενη από τις εγκαταστάσεις του διυλιστηρίου, αποφασίστηκε μόνο η μείωση της συνεισφοράς της στην ανέγερση πάρκου παραλιακής περιοχής, γεγονός που αποτελεί δείγμα ανομοιομορφίας στην πολιτική της κυβέρνησης σε θέματα δήμων και κοινοτήτων.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν έχει συγκεκριμένη πολιτική προώθησης αντισταθμιστικών έργων για την κοινότητα Λειβαδιών, έργα τα οποία θα βοηθήσουν στη συνολική αναβάθμιση της κοινότητας και της γύρω περιοχής.»
  title: Ερώτηση με αρ. 23.06.008.05.064, ημερομηνίας 26 Σεπτεμβρίου 2005, του βουλευτή
    εκλογικής περιφέρειας Αμμοχώστου κ. Αντώνη Καρά
