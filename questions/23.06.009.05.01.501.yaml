answers: []
identifier: 23.06.009.05.01.501
question:
  by:
  - Περδίκης Γιώργος
  date: '2011-01-04'
  text: |-
    «Έχω πληροφορηθεί ότι στην περιοχή του Γαρύλλη μεταξύ Πάνω Πολεμιδιών και Παλόδιας γίνεται παράνομη απόρριψη μπάζων, αδρανών υλικών και οικιακών αποβλήτων. Παρά το γεγονός ότι έχουν αρχίσει τα έργα ανάπλασης της κοίτης του ποταμού Γαρύλλη και μετατροπής του σε γραμμικό πάρκο, στην περιοχή, η οποία βρίσκεται εκτός σχεδίων ανάπλασης, η κατάσταση είναι τραγική, αφού έχει μετατραπεί σε ανεξέλεγκτη χωματερή.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυβέρνηση προτίθεται να λάβει μέτρα προς άρση της παρανομίας η οποία γίνεται σε βάρος του περιβάλλοντος και της υγείας των κατοίκων της περιοχής.»
  title: Ερώτηση με αρ. 23.06.009.05.01.501, ημερομηνίας 4 Ιανουαρίου 2011, του βουλευτή
    εκλογικής περιφέρειας Λευκωσίας κ. Γιώργου Περδίκη
