_id: 23.06.010.01.423_66
_position_on_page: 66
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.423.htm
by:
- mp_id: perdikis-giorgos
date: '2012-01-30'
heading: Ερώτηση με αρ. 23.06.010.01.423, ημερομηνίας 30 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.423
text: |-
  «Έχω πληροφορηθεί ότι το κτίριο της Ελεγκτικής Υπηρεσίας είναι το μοναδικό που στεγάζει δημόσια υπηρεσία το οποίο κτίστηκε με τη μέθοδο “σχεδιασμός, εκτέλεση, διαχείριση, μεταφορά” (design, build, own, operate, transfer) με τη συνεργασία δημόσιου και ιδιωτικού τομέα. Η μέθοδος αυτή προβάλλεται από τη Γενική Ελεγκτή ως επιτυχής. Αντίθετα, πρόσφατα σε συνεδρίαση κοινοβουλευτικής επιτροπής ο γενικός διευθυντής του Υπουργείου Υγείας ισχυρίστηκε ότι υπάρχουν προβλήματα στην εκπλήρωση των σχετικών με τη συγκεκριμένη μέθοδο υποχρεώσεων.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για την αξιολόγηση της εφαρμογής της μεθόδου “σχεδιασμός, εκτέλεση, διαχείριση, μεταφορά” για το κτίριο της Ελεγκτικής Υπηρεσίας και, εάν η εν λόγω μέθοδος είναι αποτελεσματική, να πληροφορήσει γιατί δεν εφαρμόζεται και για άλλα κτίρια (π.χ. για το κτίριο του Γενικού Χημείου του Κράτους).»
