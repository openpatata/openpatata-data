_position_on_page: 132
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_481.htm
by:
- Περδίκης Γιώργος
date: '2015-03-10'
heading: Ερώτηση με αρ. 23.06.010.04.481, ημερομηνίας 10 Μαρτίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.481
text: |-
  «Έχω πληροφορηθεί ότι το Υπουργείο Υγείας έχει αναθέσει στο Γενικό Χημείο του Κράτους και στο Ερευνητικό και Εκπαιδευτικό Ινστιτούτο Υγεία του Παιδιού την υλοποίηση του έργου “Εθνική έρευνα για τη διατροφή του πληθυσμού της Κύπρου”. Όπως πληροφορήθηκα, θα καταγραφούν τα στοιχεία κατανάλωσης τροφίμων από τους Κύπριους πολίτες, σύμφωνα με τις απαιτήσεις της Ευρωπαϊκής Αρχής για την Ασφάλεια Τροφίμων, ώστε να είναι δυνατή η εκτίμηση της έκθεσης του κυπριακού πληθυσμού σε χημικούς και άλλους κινδύνους μέσω της τροφής. Σκοπός της έρευνας είναι η εναρμονισμένη συλλογή στοιχείων κατανάλωσης τροφίμων στα κράτη μέλη της Ευρωπαϊκής Ένωσης. Το όλο έργο, όπως πληροφορήθηκα, θα άρχιζε το Δεκέμβριο του 2014 και θα ολοκληρωνόταν το Φεβρουάριο του 2018.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ξεκινήσει η πιο πάνω έρευνα και η καταγραφή των στοιχείων κατανάλωσης τροφίμων από τους Κύπριους πολίτες, πόσο υπολογίζεται το κόστος του πιο πάνω έργου και αν χρηματοδοτείται από την Ευρωπαϊκή Ένωση.»
