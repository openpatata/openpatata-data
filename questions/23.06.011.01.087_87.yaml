_id: 23.06.011.01.087_87
_position_on_page: 87
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-08-25'
heading: Ερώτηση με αρ. 23.06.011.01.087, ημερομηνίας 25 Αυγούστου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.087
text: |-
  «Στις 29 Απριλίου 2011 δημοσιεύτηκαν στην Επίσημη Εφημερίδα της Δημοκρατίας οι περί Στερεών και Επικίνδυνων Αποβλήτων (Διαχείριση Αποβλήτων από Εκσκαφές, Κατασκευές και Κατεδαφίσεις) Κανονισμοί του 2011. Σκοπός των κανονισμών, όπως αναφέρεται και στον κανονισμό 3 αυτών, είναι η θέσπιση μέτρων για τη διαχείριση αποβλήτων από εκσκαφές, κατασκευές και κατεδαφίσεις, με στόχο την επαναχρησιμοποίηση και αξιοποίησή τους. Έχω παρατηρήσει ότι, παρ’ όλο που υπάρχει νομοθετικό πλαίσιο, εντούτοις το μεγαλύτερο ποσοστό των μπάζων καταλήγει στην ύπαιθρο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

  1. Τα μέτρα τα οποία προτίθεται να λάβει για την αυστηρότερη εφαρμογή της νομοθεσίας που αφορά τη διαχείριση αποβλήτων από εκσκαφές, κατασκευές και κατεδαφίσεις.

  2. Τον αριθμό και τη μορφή των ποινών που έχουν επιβληθεί σε πρόσωπα τα οποία έχουν απορρίψει απόβλητα από εκσκαφές, κατασκευές και κατεδαφίσεις στην ύπαιθρο.»
