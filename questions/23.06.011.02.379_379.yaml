_id: 23.06.011.02.379_379
_position_on_page: 379
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-02-12'
heading: Ερώτηση με αρ. 23.06.011.02.379, ημερομηνίας 12 Φεβρουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.379
text: |-
  «Έχω επισκεφθεί πρόσφατα την κοινότητα Αγίου Ιωάννη Μαλούντας, η οποία αντιμετωπίζει σοβαρό πρόβλημα λόγω υπερβολικής άντλησης νερού από γεώτρηση στο τεμάχιο 76 Φ.ΣΧ. 29/31Ε2 με σκοπό την άρδευση μεγάλων εκτάσεων με φυτά όπως τριφύλλι, βίκος, λουβάνα, κ.ο.κ. από κτηνοτρόφο. Ο υδροφορέας της περιοχής αντιμετώπιζε ήδη σοβαρά προβλήματα. Η υπεράντληση από τη συγκεκριμένη γεώτρηση επιδεινώνει την κατάσταση. Το κοινοτικό συμβούλιο και οι γεωργοί γειτονικών τεμαχίων δικαίως διαμαρτύρονται και ζητούν όπως μειωθεί η αδειοδοτημένη ποσότητα άντλησης για τον κτηνοτρόφο και όπως ελέγχεται πιο συστηματικά η αντλούμενη ποσότητα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του το πρόβλημα, πότε δόθηκε άδεια για άντληση από τη συγκεκριμένη γεώτρηση και για ποιες ποσότητες, ποια ήταν η προηγούμενη αδειοδοτημένη ποσότητα για τη γεώτρηση και αν προτίθεται να μειώσει τουλάχιστον στα προηγούμενα επίπεδα την ποσότητα της αδειοδοτημένης άντλησης νερού.»
