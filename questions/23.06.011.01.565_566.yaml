_id: 23.06.011.01.565_566
_position_on_page: 566
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2017-02-17'
heading: Ερώτηση με αρ. 23.06.011.01.565, ημερομηνίας 17 Φεβρουαρίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.565
text: |-
  «Έχω πληροφορηθεί από πρόσφατο δημοσίευμα για την καύση άχρηστων αντικειμένων (επίπλων, κλαδεμάτων) από το Κοινοτικό Συμβούλιο Κιτίου στην περιοχή της κοινότητας. Σύμφωνα με το δημοσίευμα, το κοινοτικό συμβούλιο εξασφάλισε σχετική άδεια από την Πυροσβεστική Υπηρεσία Κύπρου, ενώ είχε ενημερωθεί σχετικά και ο Πύργος Ελέγχου του Αεροδρομίου Λάρνακας. Ο λόγος που επελέγη αυτή η μέθοδος ήταν, για να εξοικονομηθεί ένα κονδύλι πέραν των €21.000. Στο δημοσίευμα αναφέρεται ότι η περιοχή πνίγηκε από μαύρους καπνούς δημιουργώντας αφόρητη κατάσταση για τους κατοίκους της περιοχής.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τους όρους της άδειας που παραχωρήθηκε στο Κοινοτικό Συμβούλιο Κιτίου για την καύση άχρηστων υλικών περιλαμβανομένων και επίπλων, στα πλαίσια ποιου νόμου παραχωρήθηκε η εν λόγω άδεια, καθώς και αν εξετάστηκαν εναλλακτικές λύσεις από τις αρμόδιες υπηρεσίες πριν την παραχώρηση της άδειας.»
