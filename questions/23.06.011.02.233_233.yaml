_id: 23.06.011.02.233_233
_position_on_page: 233
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_233.htm
by:
- mp_id: perdikis-giorgos
date: '2017-10-24'
heading: Ερώτηση με αρ. 23.06.011.02.233, ημερομηνίας 24 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.233
text: |-
  «Έχουν έρθει εις γνώση μου καταγγελίες πολιτών για τις ενέργειες των μελών της Σχολικής Εφορείας και του Συνδέσμου Γονέων του 2ου Δημοτικού Σχολείου Τραχωνίου, οι οποίοι φαίνεται να έχουν αποφασίσει την εκκοπή εξήντα πεύκων, για να κατασκευαστούν στη θέση τους κερκίδες για το σχολικό ποδοσφαιρικό γήπεδο. Σύμφωνα με τις πληροφορίες μου, υπάρχει χώρος για τις κερκίδες στην άλλη πλευρά του γηπέδου όπου δε θα χρειαστεί να κοπούν καθόλου δέντρα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του το εν λόγω θέμα, ποια η άποψή του και αν έχουν εξεταστεί εναλλακτικές επιλογές για την κατασκευή κερκίδων στο σχολικό ποδοσφαιρικό γήπεδο του υπό αναφορά σχολείου, αποφεύγοντας την καθολική καταστροφή ενός ολόκληρου δάσους πεύκων. Επίσης, παρακαλώ τον αρμόδιο υπουργό να πληροφορήσει το σώμα σε ποια άλλα σχολεία της Κύπρου υπάρχουν εξωτερικές κερκίδες για τα γήπεδά τους.»
