answers:
- http://www2.parliament.cy/parliamentgr/008-3f/23_06_010_02.038.htm
identifier: 23.06.010.02.038
question:
  by:
  - Περδίκης Γιώργος
  date: '2012-08-20'
  text: |-
    «Σύμφωνα με καταγγελία του περιοδικού “Θαλασσοπόρος”, ποσότητες φαρμάκων λίγο πριν ή μετά την ημερομηνία λήξης τους εισάγονται στην Κύπρο, όχι για να διατεθούν στους καταναλωτές, αλλά απλώς για να σταλούν ως απόβλητα στις κυπριακές χωματερές. Επιτήδειοι εκμεταλλεύονται την απουσία συστήματος υποχρεωτικής συλλογής και διάθεσης των φαρμακευτικών αποβλήτων και τις αδυναμίες του συστήματος διαχείρισης των χώρων ταφής αποβλήτων, για να ξεφορτώνουν στην Κύπρο φαρμακευτικά απόβλητα και να αποφεύγουν το κόστος διαχείρισής τους σε χώρες όπου αυτή είναι υποχρεωτική.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν τεθεί υπόψη του αυτές οι καταγγελίες και τι προτίθεται να κάνει προκειμένου να αντιμετωπιστεί αυτή η κατάσταση.»
  title: Ερώτηση με αρ. 23.06.010.02.038, ημερομηνίας 20 Αυγούστου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
