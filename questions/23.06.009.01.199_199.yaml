_position_on_page: 199
_sources:
- http://www2.parliament.cy/parliamentgr/008_02/chronological/008_02_TA.htm
answers: []
by:
- Περδίκης Γιώργος
date: '2006-12-15'
heading: Ερώτηση με αρ. 23.06.009.01.199, ημερομηνίας 15 Δεκεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.199
text: |-
  «Έχω πληροφορηθεί ότι η Νομική Υπηρεσία προσέλαβε αμέσως μετά την αεροπορική τραγωδία της 14ης Αυγούστου 2005 δύο συμβούλους -μηχανικό και πιλότο- για την αστυνομική έρευνα. Όταν τρεις μήνες μετά ο ένας εκ των δύο αυτών συμβούλων προσλήφθηκε από την εταιρεία “Helios Airways”, υπήρξαν σοβαρότατες αντιδράσεις και τέθηκε θέμα τάξης, με αποτέλεσμα η ίδια η εταιρεία “Helios Airways” να στείλει το πρόσωπο αυτό στην Αθήνα. Τώρα η Νομική Υπηρεσία, επαναρχίζοντας την έρευνα για το χαμό των εκατόν είκοσι ένα επιβατών του αεροπλάνου της εταιρείας τύπου Boeing, προσέλαβε εκ νέου δύο ειδικούς συμβούλους, εκ των οποίων όμως ο ένας είναι ο ίδιος που προσλήφθηκε αρχικά και μετέπειτα εργοδοτήθηκε στην “Helios Airways”, από όπου έφυγε για σκοπούς τάξης.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων για τα ακόλουθα:

  1. Πώς εξηγείται αυτή η κατάσταση;

  2. Ο συγκεκριμένος σύμβουλος είναι ο μοναδικός διαθέσιμος εμπειρογνώμονας;

  3. Αν τίθεται θέμα τάξης, τι προτίθεται να κάνει γι’ αυτό;»
