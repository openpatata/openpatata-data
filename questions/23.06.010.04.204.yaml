answer: http://www2.parliament.cy/parliamentgr/008_3g/23_06_010_04_204.htm
identifier: 23.06.010.04.204
question:
  by:
  - Χαραλαμπίδου Ειρήνη
  date: '2014-10-23'
  text: |
    «Καλείται ο αρμόδιος υπουργός να απαντήσει κατά πόσο έχει προβληματιστεί ως προς την εισαγωγή μαθήματος οδικής ασφάλειας, ειδικά στη μέση εκπαίδευση (Γ΄ τάξη λυκείου και τεχνικής), δεδομένου ότι σύμφωνα με την υφιστάμενη νομοθεσία οι μαθητές απευθύνονται για μαθητική άδεια στα 17,5 τους χρόνια.

    Είναι σημαντικό να καλλιεργηθεί συνείδηση οδικής ασφάλειας στους εφήβους και υπεύθυνης συμπεριφοράς κατά την οδήγηση, προκειμένου να αντιμετωπισθεί η αύξηση θανατηφόρων ατυχημάτων.

    Όπως γνωρίζετε, σύμφωνα με στοιχεία τα οποία κατέθεσε το Αντιναρκωτικό Συμβούλιο Κύπρου στο κοινοβούλιο, η Κύπρος είναι ανάμεσα στις ευρωπαϊκές χώρες με τα υψηλότερα ποσοστά πολιτών που δε θεωρούν μεγάλο ρίσκο την οδήγηση μετά από κατανάλωση δύο ή περισσότερων ποτών, ενώ παράλληλα η σχετική έρευνα καταδεικνύει σοβαρότατο πρόβλημα στη χρήση αλκοόλ από εφήβους.

    Δύο στους εκατό θανάτους που συμβαίνουν στην Κύπρο οφείλονται στο αλκοόλ. Ως εκ τούτου, η διδασκαλία μαθήματος σε τακτική βάση με στόχο την καλλιέργεια οδικής συνείδησης θα συμβάλει τα μέγιστα στην πρόληψη ατυχημάτων και στη διάσωση ανθρώπινων ζωών.»
  title: Ερώτηση με αρ. 23.06.010.04.204, ημερομηνίας 23 Οκτωβρίου 2014, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
