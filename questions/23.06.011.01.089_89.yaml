_id: 23.06.011.01.089_89
_position_on_page: 89
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-08-29'
heading: Ερώτηση με αρ. 23.06.011.01.089, ημερομηνίας 29 Αυγούστου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.089
text: |-
  «Σύμφωνα με την απάντηση, ημερομηνίας 25 Νοεμβρίου 2015, του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη σε ερώτησή μου με αρ. 23.06.010.05.077 σχετικά με τα μη αδειοδοτημένα έργα συγκράτησης νερού, προκύπτει ότι ένα τέτοιο ιδιωτικό φράγμα στους Εργάτες περιήλθε στην κυριότητα του κράτους και για ένα δεύτερο φράγμα στο Χα Ποτάμι της εταιρείας “Aristo Developers Ltd” στα Κούκλια της Πάφου είχε εκδοθεί πολεοδομική άδεια. Σύμφωνα με την ίδια απάντηση, για άλλα έντεκα ιδιωτικά φράγματα είχε ξεκινήσει η διαδικασία για νομιμοποίησή τους, πάντα ως ιδιοκτησία του κράτους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

  1. Γιατί χρησιμοποιούνται δύο μέτρα και δύο σταθμά, δηλαδή γιατί μόνο στην εταιρεία “Aristo Developers Ltd” εκδόθηκε πολεοδομική άδεια μέχρι σήμερα; Είναι το φράγμα αυτό στην κυριότητα του κράτους όπως είναι όλα τα άλλα φράγματα;

  2. Έχει ολοκληρωθεί η διαδικασία για έκδοση άδειας οικοδομής και αδειών έργων συγκράτησης και αδειών υδροληψίας για το ιδιωτικό φράγμα της εταιρείας “Aristo Developers Ltd”;

  3. Σε ποιο στάδιο βρίσκεται η διαδικασία της νομιμοποίησης των έντεκα άλλων ιδιωτικών φραγμάτων;»
