answers:
- http://www2.parliament.cy/parliamentgr/008_03/23_06_008_01_077.htm
identifier: 23.06.008.01.077
question:
  by:
  - Γιάγκου Κίκης
  date: '2002-03-15'
  text: |-
    «Σύμφωνα με τους περί Δημόσιας Υπηρεσίας Νόμους του 1990 έως (Αρ. 2) του 1996, η ΕΔΥ αποφασίζει για την αφυπηρέτηση υπαλλήλου με συντάξιμα χρόνια από τη δημόσια υπηρεσία, μεταξύ άλλων λόγων, και για πτώχευση του υπαλλήλου, όπως προβλέπεται στις διατάξεις του άρθρου 68.

    Ο Έφορος Εταιρειών και Επίσημος Παραλήπτης, με επιστολή του με αριθμό 34/2001, ημερομηνίας 6 Ιουλίου 2001, η οποία δημοσιεύθηκε στην Επίσημη Εφημερίδα της Δημοκρατίας στις 13 Ιουλίου 2001, σύμφωνα με τον περί Πτωχεύσεως Νόμο, Κεφ. 5, κήρυσσε πτωχεύσαντα πολίτη από την Πάφο.

    Παρά τις απαγορευτικές διατάξεις του νόμου για πρόσληψή του στη δημόσια υπηρεσία, το εν λόγω πρόσωπο προσελήφθη στη δημόσια υπηρεσία και αποσπάσθηκε στο Τμήμα Οδικών Μεταφορών στην Πάφο.

    Η συμπεριφορά του είναι απαράδεκτη και καταπιεστική λόγω των πολιτικών διασυνδέσεών του.

    Καλείται το αρμόδιο υπουργείο να πληροφορήσει τη Βουλή των Αντιπροσώπων εάν προτίθεται να συνετίσει τον εν λόγω υπάλληλο και να διερευνήσει τις συνθήκες κάτω από τις οποίες προσελήφθη στη δημόσια υπηρεσία και τέλος, σε περίπτωση που ο υπάλληλος προέβη σε ψευδείς δηλώσεις, εάν προτίθεται να ασκήσει ποινική δίωξη εις βάρος του.»
  title: Ερώτηση με αρ. 23.06.008.01.077 που υποβλήθηκε από το βουλευτή εκλογικής
    περιφέρειας Αμμοχώστου κ. Κίκη Γιάγκου στις 15 Μαρτίου 2002.
