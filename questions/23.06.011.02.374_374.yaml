_id: 23.06.011.02.374_374
_position_on_page: 374
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: koukouma-koutra-skevi
date: '2018-02-12'
heading: Ερώτηση με αρ. 23.06.011.02.374, ημερομηνίας 12 Φεβρουαρίου 2018, της βουλευτού
  εκλογικής περιφέρειας Αμμοχώστου κ. Σκεύης Κούτρα Κουκουμά
identifier: 23.06.011.02.374
text: |-
  «Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα πιο κάτω:

  1. Τον αριθμό των υποδομών φροντίδας που φιλοξενούν παιδιά κάτω των πέντε χρονών τα οποία βρίσκονται υπό τη νομική φροντίδα των Υπηρεσιών Κοινωνικής Ευημερίας (ΥΚΕ).

  2. Την πρόθεση του Υπουργείου Εργασίας να δημιουργήσει Κέντρο Φιλοξενίας.

  3. Το πρόγραμμα στήριξης ανάδοχων οικογενειών.

  4. Τους τρόπους προετοιμασίας των ανάδοχων γονέων.

  5. Τη δράση του υπουργείου, ώστε να επεκτείνει το θεσμό του ανάδοχου γονέα, εφόσον είναι αντικειμενικά καλύτερος από τη φιλοξενία των παιδιών σε ιδρύματα.

  6. Τον αριθμό των ελέγχων που γίνονται από την αρμόδια υπηρεσία στις ανάδοχες οικογένειες και τις κυριότερες παρατηρήσεις που σημειώνονται.

  7. Αν έχει γίνει οποιαδήποτε αξιολόγηση του Σχεδίου Ανάδοχης Οικογένειας και ποιες οι παρατηρήσεις επί τούτου.

  8. Αν έχει τύχει επεξεργασίας και ανάλυσης η λειτουργία του θεσμού της ανοικτής υιοθεσίας που λειτουργεί σε άλλες χώρες.

  9. Αν υπάρχει συγκριτική ανάλυση της σφαιρικής ανάπτυξης παιδιών μέσα από το θεσμό της ανάδοχης οικογένειας και των παιδιών στις δομές των ΥΚΕ.

  10. Την ύπαρξη σχεδίου στήριξης των βιολογικών γονιών, ώστε να καταστούν ικανοί για ανάληψη της φροντίδας των παιδιών τους.»
