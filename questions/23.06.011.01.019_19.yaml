_id: 23.06.011.01.019_19
_position_on_page: 19
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-07-22'
heading: Ερώτηση με αρ. 23.06.011.01.019, ημερομηνίας 22 Ιουλίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.019
text: |-
  «Σύμφωνα με τον κανονισμό 5 των περί Στερεών και Επικίνδυνων Αποβλήτων (Χώροι Υγειονομικής Ταφής) Κανονισμών (Κ.Δ.Π. 562/2003), το Υπουργικό Συμβούλιο λαμβάνει μέτρα, ώστε “όχι αργότερα από την 15η Ιουλίου 2016 τα βιοαποικοδομήσιμα αστικά απόβλητα που προορίζονται για χώρους υγειονομικής ταφής να μειωθούν στο 35% της συνολικής κατά βάρος ποσότητας των βιοαποικοδομήσιμων αστικών αποβλήτων που είχαν παραχθεί το 1995”.

  Σε σχέση με τα πιο πάνω και με την εφαρμογή του περί Αποβλήτων Νόμου [185(Ι)/2011], παρακαλώ τον αρμόδιο υπουργό να ενημερώσει τη Βουλή των Αντιπροσώπων αναφορικά με τα πιο κάτω θέματα:

  1. Ποια μέτρα λήφθηκαν για μείωση της κατά βάρος ποσότητας των βιοαποικοδομήσιμων αστικών αποβλήτων στο 35% σε σχέση με την κατά βάρος ποσότητα που είχε παραχθεί το 1995;

  2. Έχει επιτευχθεί ο πιο πάνω στόχος και ποιος ο προγραμματισμός του κράτους σε σχέση με την περαιτέρω μείωση της κατά βάρος ποσότητας των βιοαποικοδομήσιμων αποβλήτων;

  3. Προγραμματίζεται να ξεκινήσει χωριστή συλλογή των οργανικών αποβλήτων και πότε;

  4. Εξετάζεται και προγραμματίζεται η εφαρμογή του συστήματος τιμολόγησης υπηρεσιών διαχείρισης απορριμμάτων “Pay as you throw”;

  5. Πότε προγραμματίζεται να ξεκινήσει η χωριστή συλλογή για το χαρτί, το μέταλλο, το πλαστικό και το γυαλί, όπως αναφέρεται στο άρθρο 13 του περί Αποβλήτων Νόμου;»
