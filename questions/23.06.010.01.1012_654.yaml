_id: 23.06.010.01.1012_654
_position_on_page: 654
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1012.htm
by:
- mp_id: tasou-georgios
date: '2012-06-21'
heading: Ερώτηση με αρ. 23.06.010.01.1012, ημερομηνίας 21ης Ιουνίου 2012, του βουλευτή
  εκλογικής περιφέρειας Λάρνακας κ. Γεώργιου Τάσου
identifier: 23.06.010.01.1012
text: |-
  «Από προσωπική μου επίσκεψη στο χώρο των παράνομων λατομείων στην περιοχή Ξυλοφάγου έχω διαπιστώσει ότι υπάρχουν παράνομες οικοδομές και ότι οι εργασίες συνεχίζονται παράνομα σε όλα τα επίπεδα, παρ’ όλο που η άδεια λειτουργίας τους έληξε το Δεκέμβριο του 2011.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τα ακόλουθα:





  1. Ποιοι είναι οι λόγοι για τους οποίους οι διευθυντές του Τμήματος Μεταλλείων και του Τμήματος Δασών, ο έπαρχος Λάρνακας, ο πολιτικός διοικητής των βρετανικών βάσεων Δεκέλειας και τα άλλα εμπλεκόμενα τμήματα δεν παίρνουν οποιαδήποτε νομικά μέτρα εναντίον των παρανομούντων;



  2. Για ποιους λόγους οι πιο πάνω δημόσιοι υπάλληλοι, καθώς και οι βρετανικές αρχές δεν εφαρμόζουν τη νομοθεσία, ενώ αντίθετα σε άλλες πολύ πιο μικρής σημασίας παρανομίες οι πολίτες οδηγούνται στα δικαστήρια;



  3. Τι προτίθεται να πράξει ο ίδιος για την επιβολή της έννομης τάξης, εφόσον οι δημόσιοι λειτουργοί δεν εφαρμόζουν τη νομοθεσία και καλύπτουν τους παρανομούντες;



  4. Είναι στις προθέσεις του να οδηγήσει τους παρανομούντες ενώπιον της δικαιοσύνης και να διορίσει ανεξάρτητη επιτροπή για διερεύνηση των καταγγελιών;

  5. Ποια πειθαρχικά μέτρα προτίθεται να πάρει εναντίον των δημόσιων λειτουργών που δεν εφαρμόζουν τη νομοθεσία;»
