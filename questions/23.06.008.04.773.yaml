answers: []
by:
- Περδίκης Γιώργος
date: '2005-04-06'
heading: Ερώτηση με αρ. 23.06.008.04.773, ημερομηνίας 6 Απριλίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.773
text: |-
  «Έχω πληροφορηθεί ότι το Κέντρο Προληπτικής Παιδιατρικής έχει ανακοινώσει την επέκταση του ανιχνευτικού προγράμματος ακοής στα νεογνά στην επαρχία Λευκωσίας. Το πρόγραμμα αυτό έχει ήδη αρχίσει να προσφέρεται στην επαρχία Λεμεσού από τον περασμένο Ιούλιο και σύντομα θα επεκταθεί και σε άλλες επαρχίες. Σύμφωνα με το κέντρο, η δωρεάν εξέταση ακοής σε όλα τα νεογέννητα της Λευκωσίας άρχισε από τις 15 Φεβρουαρίου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για το είδος και την έκταση της βοήθειας που προσφέρεται από το κράτος προς το Κέντρο Προληπτικής Παιδιατρικής, προκειμένου να επεκταθεί άμεσα το ανιχνευτικό πρόγραμμα ακοής στα νεογνά σε όλες τις επαρχίες της Κύπρου.»
