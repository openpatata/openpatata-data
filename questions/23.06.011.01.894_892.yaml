_id: 23.06.011.01.894_892
_position_on_page: 892
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_894.htm
by:
- mp_id: perdikis-giorgos
date: '2017-06-02'
heading: Ερώτηση με αρ. 23.06.011.01.894, ημερομηνίας 2 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.894
text: |-
  «Έχω πληροφορηθεί ότι ο δήμος Κάτω Πολεμιδιών διατυπώνει πρόταση όπως στους σχεδιασμούς για τη διαχείριση του χώρου του εγκαταλελειμμένου οικισμού Βερεγγάρια περιληφθεί πρόνοια για παραχώρηση του 20% του χώρου σε ενιαίο χώρο πρασίνου (αντί του 10% που προνοεί το τοπικό σχέδιο). Σύμφωνα με τις πληροφορίες μου, το 40% της συνολικής έκτασης των 260 στρεμμάτων προορίζεται για πανεπιστημιακές εγκαταστάσεις, ενώ το υπόλοιπο λέγεται ότι η κυβέρνηση προτίθεται να το διαθέσει σε επενδυτές. Η δική μου άποψη είναι να παραχωρηθεί ολόκληρος ο χώρος για πανεπιστημιακές εγκαταστάσεις, χώρους αθλοπαιδιών και πρασίνου. Σημειώνεται ότι η ευρύτερη Λεμεσός δε διαθέτει ένα μεγάλο και συμπαγές χώρο πρασίνου με ψηλή βλάστηση, λίμνες, ποδηλατόδρομους, αμφιθέατρο κ.ο.κ., όπως άλλες μεγαλουπόλεις της Ευρώπης και της Μεσογείου, και είναι όντως κάτι που λείπει από την ευρύτερη περιοχή της πόλης της Λεμεσού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυβέρνηση, που είναι ο ιδιοκτήτης του χώρου αυτού, μετά τη γνωστή συμφωνία με τους Βρετανούς, προτίθεται να αντιμετωπίσει το θέμα μέσα σε αυτό το πλαίσιο.»
