_id: 23.06.010.03.358_358
_position_on_page: 358
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_358.htm
by:
- Περδίκης Γιώργος
date: '2013-11-29'
heading: Ερώτηση με αρ. 23.06.010.03.358, ημερομηνίας 29 Νοεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.358
text: |-
  «Έχω πληροφορηθεί ότι οι Κτηνιατρικές Υπηρεσίες έχουν προχωρήσει στη θανάτωση 1 800 ωοτόκων ορνίθων από μονάδα παραγωγής αβγών στην επαρχία Πάφου, μετά από εντοπισμό σαλμονέλας. Συγκεκριμένα, πρόκειται για σαλμονέλα “Enteritis”, έναν από τους πιο επικίνδυνους τύπους της ασθένειας αυτής, ο οποίος συναντάται κυρίως στ’ αβγά και προκαλεί τροφική δηλητηρίαση. Όπως έχω παρατηρήσει, οι Κτηνιατρικές Υπηρεσίες δεν ανακοίνωσαν το όνομα της συγκεκριμένης φάρμας και τις ημερομηνίες παραγωγής των αβγών, ώστε οι καταναλωτές να τα αναγνωρίσουν και να αποφύγουν την κατανάλωσή τους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο τα αβγά που διοχετεύτηκαν στην αγορά από τη συγκεκριμένη μονάδα παραγωγής αβγών έχουν αποσυρθεί έγκαιρα και δεν έχουν καταναλωθεί. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για λόγους για τους οποίους οι Κτηνιατρικές Υπηρεσίες δεν ανακοίνωσαν το όνομα της συγκεκριμένης φάρμας, για να είναι ενήμεροι οι καταναλωτές.»
