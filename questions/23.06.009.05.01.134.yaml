_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.134.htm
by:
- Περδίκης Γιώργος
date: '2010-08-26'
heading: Ερώτηση με αρ. 23.06.009.05.01.134, ημερομηνίας 26 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.134
text: |-
  «Σύμφωνα με την απάντηση που δόθηκε στην ερώτησή μου με αρ. 23.06.009.04.843, η διαχείριση των απορροφητικών υλικών στον αερολιμένα Λάρνακας, που περιλαμβάνονται στα επικίνδυνα στερεά και υγρά απόβλητα από τη λειτουργία όλων των εγκαταστάσεων του αερολιμένα, περιλαμβάνει τη συλλογή και προσωρινή αποθήκευσή τους σε μεταλλικό κάδο και μεταφορά τους στο τσιμεντοποιείο Βασιλικού για καύση μέχρι την έκδοση άδειας απόρριψης αποβλήτων από το Τμήμα Περιβάλλοντος του Υπουργείου Γεωργίας, Φυσικών Πόρων και Περιβάλλοντος. Κατά τη διαδικασία της εξέτασης της αίτησης για έκδοση άδειας ζητήθηκαν από το Φορέα Εκμετάλλευσης κάποια επιπλέον στοιχεία αναφορικά με τη διαχείριση κάποιων ρευμάτων αποβλήτων (χρησιμοποιημένα μηχανέλαια, συσσωρευτές).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν δοθεί τα επιπλέον στοιχεία για τη διαχείριση των ρευμάτων των χρησιμοποιημένων μηχανελαίων και συσσωρευτών και αν έχει εκδοθεί άδεια απόρριψης αποβλήτων.»
