_id: 23.06.011.01.854_854
_position_on_page: 854
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_854.htm
by:
- mp_id: perdikis-giorgos
date: '2017-05-17'
heading: Ερώτηση με αρ. 23.06.011.01.854, ημερομηνίας 17 Μαΐου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.854
text: |-
  «Έχω πληροφορηθεί για το πάγιο αίτημα των κοινοτήτων Ακρούντας, Διερώνας, Αρακαπά και Συκόπετρας για βελτίωση του δρόμου που συνδέει τις τέσσερις αυτές κοινότητες. Αν και οι βελτιωτικές εργασίες ανεμένετο να ξεκινήσουν το 2015, αναβλήθηκαν για το 2016 και μετά για το 2017. Όπως πληροφορήθηκα, σε συνάντηση που είχαν πρόσφατα οι πρόεδροι των κοινοτικών συμβουλίων των υπό αναφορά κοινοτήτων με το γενικό διευθυντή του Υπουργείου Μεταφορών, Επικοινωνιών και Έργων, για να εξετάσουν από κοινού το θέμα, ενημερώθηκαν ότι το έργο θα επανεκτιμηθεί, για να δουν αν εμπίπτει στις προτεραιότητες της κυβερνητικής οικονομικής πολιτικής για το 2018, και θα αποφασίσουν αν θα συμπεριληφθεί κονδύλι στον κρατικό προϋπολογισμό για το 2018.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο αναβάλλονται τα τελευταία χρόνια οι εργασίες για τη βελτίωση του υπό αναφορά δρόμου, ο οποίος είναι ζωτικής σημασίας για τις προαναφερθείσες κοινότητες.»
