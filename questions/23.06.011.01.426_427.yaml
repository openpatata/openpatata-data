_id: 23.06.011.01.426_427
_position_on_page: 427
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-01-20'
heading: Ερώτηση με αρ. 23.06.011.01.426, ημερομηνίας 20 Ιανουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.426
text: |-
  «Έχω πληροφορηθεί ότι το Υπουργείο Εργασίας, Πρόνοιας και Κοινωνικών Ασφαλίσεων προχώρησε στην αποκοπή του μηνιαίου επιδόματος μεταφορικών από τους μαθητές του Ιδρύματος Χρίστου Στέλιου Ιωάννου οι οποίοι εντάχθηκαν από τις Υπηρεσίες Κοινωνικής Ευημερίας στο σχέδιο για το ελάχιστο εγγυημένο εισόδημα (ΕΕΕ), με τη δικαιολογία ότι το υπό αναφορά ίδρυμα δε συμπεριλαμβάνεται στον κατάλογο των εγκεκριμένων από τις κρατικές υπηρεσίες ιδρυμάτων. Η δικαιολογία αυτή ωστόσο φαίνεται να μην ευσταθεί, αφού το καταστατικό του ιδρύματος αναφέρει ότι ο προϋπολογισμός του καλύπτεται εξ ολοκλήρου από το κράτος και ο εκάστοτε Υπουργός Εργασίας, Πρόνοιας και Κοινωνικών Ασφαλίσεων διορίζει το επταμελές διοικητικό συμβούλιο και εκπροσωπείται σε αυτό από τους γενικούς διευθυντές των Υπουργείων Εργασίας, Πρόνοιας και Κοινωνικών Ασφαλίσεων, Οικονομικών, Υγείας και Παιδείας και Πολιτισμού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο προχώρησε σε αυτή την ενέργεια χρησιμοποιώντας ως δικαιολογία κάτι το οποίο φαίνεται να μην ευσταθεί, αν πρόκειται να επαναφέρει το επίδομα μεταφορικών για τους μαθητές του ιδρύματος οι οποίοι εντάχθηκαν στο σχέδιο για το ΕΕΕ και, εάν ναι, κατά πόσο θα προχωρήσει σε αναδρομική καταβολή του επιδόματος σε όσους έχει ήδη αποκοπεί το εν λόγω επίδομα.»
