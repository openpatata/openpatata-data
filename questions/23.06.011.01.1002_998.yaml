_id: 23.06.011.01.1002_998
_position_on_page: 998
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theologou-anna
- mp_id: perdikis-giorgos
date: '2017-06-30'
heading: Ερώτηση με αρ. 23.06.011.01.1002, ημερομηνίας 30 Ιουνίου 2017, των βουλευτών
  κ. Άννας Θεολόγου και Γιώργου Περδίκη εκλογικής περιφέρειας Αμμοχώστου και Λευκωσίας,
  αντίστοιχα
identifier: 23.06.011.01.1002
text: |-
  «Έχουμε πληροφορηθεί από τη γνωμάτευση της περιβαλλοντικής αρχής, που εκδόθηκε με βάση το άρθρο 15 των Περί Εκτίμησης των Επιπτώσεων στο Περιβάλλον από Ορισμένα Έργα Νόμων του 2005 έως 2014, αναφορικά με την αξιοποίηση των χρυσοφόρων μεταλλευμάτων στη Μεταλλευτική Μίσθωση Σκουριώτισσας (αρ. μεταλλευτικής μίσθωσης: 4.2.6.1/MM32 G) ότι το Τμήμα Περιβάλλοντος ενέκρινε άδεια για χρήση της μεθόδου της κυάνωσης και χρήση κυανιούχων διαλυμάτων για την εκχύλιση χρυσοφόρου μεταλλεύματος. Αξίζει να σημειωθεί ότι στις 5 Μαΐου 2010 το Ευρωπαϊκό Κοινοβούλιο εξέδωσε ψήφισμα σχετικά με τη γενική απαγόρευση της εφαρμογής τεχνικών εξόρυξης με χρήση κυανιδίων στην Ευρωπαϊκή Ένωση.

  Παρακαλούμε τον αρμόδιο υπουργό όπως ενημερώσει τη Βουλή των Αντιπροσώπων για τους λόγους παραχώρησης της συγκεκριμένης έγκρισης, καθώς και για το λόγο προώθησης της χρήσης της εν λόγω ουσίας εν αντιθέσει με το ψήφισμα του Ευρωπαϊκού Κοινοβουλίου, το οποίο και μεταβιβάστηκε στις κυβερνήσεις των κρατών μελών.»
