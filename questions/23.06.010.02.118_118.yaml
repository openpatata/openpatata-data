_id: 23.06.010.02.118_118
_position_on_page: 118
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.118.htm
by:
- Περδίκης Γιώργος
date: '2012-09-19'
heading: Ερώτηση με αρ. 23.06.010.02.118, ημερομηνίας 19 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.118
text: |-
  «Έχω πληροφορηθεί ότι το Ευρωπαϊκό Κοινοβούλιο έχει ζητήσει από τις δικαστικές αρχές της Ρουμανίας να ξεκινήσουν τη διεξαγωγή ανεξάρτητης έρευνας για τις υποτιθέμενες τοποθεσίες μυστικής κράτησης της CIA, ενώ κάλεσε επίσης τις λιθουανικές αρχές να τηρήσουν τη δέσμευσή τους να ξανανοίξουν τη δικαστική έρευνα για τη συμμετοχή της Λιθουανίας στο πρόγραμμα της CIA. Οι ευρωβουλευτές κάλεσαν επίσης τη Φινλανδία, τη Δανία, την Πορτογαλία, την Ιταλία, το Ηνωμένο Βασίλειο, τη Γερμανία, την Ισπανία, την Ιρλανδία, την Ελλάδα, την Κύπρο, τη Ρουμανία και την Πολωνία να αποκαλύψουν όλες τις πληροφορίες που κατέχουν σχετικά με την ύπαρξη ύποπτων αεροπλάνων που συνδέονται με τη CIA και τα εδάφη τους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η Κυπριακή Δημοκρατία έχει στην κατοχή της πληροφορίες που αφορούν την ύπαρξη ύποπτων αεροπλάνων τα οποία συνδέονται με τη CIA και τα οποία χρησιμοποίησαν τα κυπριακά αεροδρόμια ή τον κυπριακό εναέριο χώρο για μεταφορά παράνομα συλληφθέντων κρατουμένων με την κατηγορία της τρομοκρατίας.»
