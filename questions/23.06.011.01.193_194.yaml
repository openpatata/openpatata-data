_id: 23.06.011.01.193_194
_position_on_page: 194
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_139-192-193.htm
by:
- mp_id: charalampidou-eirini
date: '2016-10-03'
heading: Ερώτηση με αρ. 23.06.011.01.193, ημερομηνίας 3 Οκτωβρίου 2016, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.011.01.193
text: |-
  «Παρακαλείται ο αρμόδιος υπουργός να διευκρινίσει για τα ακόλουθα:

  1. Μετά την παρέμβαση του Γενικού Εισαγγελέα σε σχέση με το πρόγραμμα απεξάρτησης καταδικασθέντων στην Αγία Σκέπη και τη διευκρίνιση που έκανε ότι καταδικασθέντες που εκτίνουν πολυετή ποινή φυλάκισης θα επιστρέφουν στις Κεντρικές Φυλακές και δε θα απολύονται αυτόματα, ως καταγράφηκε στις απαντήσεις του Υπουργείου Δικαιοσύνης, αλλά και σε έγγραφα που εστάλησαν από το Υπουργείο Δικαιοσύνης σε άλλους εμπλεκόμενους φορείς, εκκρεμεί το εξής βασικό ερώτημα: Δεδομένου ότι οι βαρυποινίτες που εστάλησαν στην Αγία Σκέπη έχουν εκτίσει μόνο ένα ή δύο χρόνια από την πολυετή ποινή τους, τι θα συμβεί μετά την ολοκλήρωση του προγράμματος των δεκαοκτώ μηνών, όταν θα επιστρέψουν και πάλι στις Κεντρικές Φυλακές;

  2. Υπάρχουν οποιαδήποτε προγράμματα τα οποία θα λειτουργήσουν προληπτικά, ούτως ώστε να ελαχιστοποιηθεί ο κίνδυνος υποτροπιασμού; Υπάρχουν ειδικές ρυθμίσεις κράτησής τους, για να προστατευτούν από συναλλαγές που λαμβάνουν χώρα εντός των φυλακών σε σχέση με τα ναρκωτικά;»
