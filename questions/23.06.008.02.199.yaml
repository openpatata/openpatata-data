answers:
- http://www2.parliament.cy/parliamentgr/008_03/23_06_008_02_199.htm
by:
- Καράς Αντώνης
date: '2003-01-23'
heading: Ερώτηση με αρ. 23.06.008.02.199 που υποβλήθηκε από το βουλευτή εκλογικής
  περιφέρειας Αμμοχώστου κ. Αντώνη Καρά στις 23 Ιανουαρίου 2003.
identifier: 23.06.008.02.199
text: |-
  «Η επικείμενη ολοκλήρωση της ένταξης της Κύπρου στην Ευρωπαϊκή Ένωση και η τυχόν εφαρμογή μιας οιασδήποτε λύσης του κυπριακού προβλήματος θα φέρουν τους Κύπριους πολίτες σε μια πιο στενή επαφή με πολλές διαφορετικές κοινωνίες. Τυχόν άγνοια της κουλτούρας, του πολιτισμού και του τρόπου ζωής αυτών των κοινωνιών μπορεί να δημιουργήσει τάσεις ξενοφοβίας και ρατσισμού, που ενδεχομένως να οδηγήσουν ακόμα και σε βίαιη συμπεριφορά.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα ακόλουθα:

  1. Υπάρχει ενιαία εθνική πολιτική για το πρόβλημα του ρατσισμού και της ξενοφοβίας και, εάν ναι, πώς αυτή εφαρμόζεται στην πράξη;

  2. Υπάρχουν συγκεκριμένα εκπαιδευτικά προγράμματα που να διαπαιδαγωγούν και να ενημερώνουν τη νεολαία και την κοινωνία, γενικότερα, για το πρόβλημα της ξενοφοβίας και του ρατσισμού;

  3. Υπάρχουν οιαδήποτε σχέδια για την εισαγωγή μαθήματος επίλυσης διενέξεων (conflict resolution) στη δημόσια εκπαίδευση;»
