_position_on_page: 582
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.582.htm
by:
- Περδίκης Γιώργος
date: '2011-02-01'
heading: Ερώτηση με αρ. 23.06.009.05.01.582, ημερομηνίας 1ης Φεβρουαρίου 2011, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.582
text: |-
  «Σύμφωνα με πολλούς ειδικούς, η εγκατάσταση των μονάδων φωτοεπισήμανσης πρέπει να γίνεται στα λεγόμενα “μελανά σημεία” του οδικού δικτύου, δηλαδή στα σημεία όπου συμβαίνουν ατυχήματα. Σύμφωνα μάλιστα με την αστυνομία, η φωτοεπισήμανση στο παρελθόν έχει μειώσει τα ατυχήματα σε ποσοστό 40%. Είναι λοιπόν προφανές ότι η τοποθέτηση των μονάδων φωτοεπισήμανσης σε σημεία πέραν των λεγόμενων μελανών σημείων μπορεί να μην είναι προτεραιότητα και προφανώς δεν εξυπηρετεί την οδική ασφάλεια. Δίνεται μάλιστα η εντύπωση ότι η τοποθέτηση των μονάδων φωτοεπισήμανσης στο οδικό δίκτυο πέραν των λεγόμενων μελανών σημείων γίνεται με στόχο τις μικροπαραβάσεις και έχει εισπρακτικό χαρακτήρα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα εξής:

  1. Ποιος είναι ο αριθμός και οι τοποθεσίες των λεγόμενων μελανών σημείων;

  2. Έχουν καλυφθεί όλα αυτά τα σημεία με μονάδες φωτοεπισήμανσης στο παρελθόν;

  3. Σε ποια άλλα σημεία τοποθετήθηκαν στο παρελθόν μονάδες φωτοεπισήμανσης;

  4. Υπάρχει πρόθεση να ακολουθηθεί η ίδια τακτική στο μέλλον;»
