_id: 23.06.011.01.1034_1032
_position_on_page: 1032
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_1034.htm
by:
- mp_id: perdikis-giorgos
date: '2017-07-13'
heading: Ερώτηση με αρ. 23.06.011.01.1034, ημερομηνίας 13 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.1034
text: |-
  «Σε απάντηση του τέως Υπουργού Εσωτερικών κ. Σωκράτη Χάσικου, ημερομηνίας 28 Απριλίου 2017, στην ερώτησή μου με αρ. 23.06.010.04.414 αναφορικά με την εισήγησή μου για υποχρεωτική επιστροφή των άδειων φυσιγγίων κατά την αγορά καινούριων με την εισαγωγή σχετικής έκπτωσης, μέσω νομοθετικής πρόνοιας στον περί Προστασίας και Διαχείρισης Άγριων Πτηνών και Θηραμάτων Νόμο, πληροφορήθηκα ότι το υπουργείο επρόκειτο να εξετάσει το θέμα, αφού προβεί σε διαβούλευση με όλους τους εμπλεκόμενους φορείς (οργανωμένους κυνηγούς, κατασκευαστές φυσιγγίων, ιδιοκτήτες καταστημάτων κυνηγετικών ειδών κ.λπ.).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει πραγματοποιηθεί οποιαδήποτε διαβούλευση με τους εμπλεκόμενους φορείς σχετικά με το θέμα, ιδιαίτερα στα πλαίσια της κατάθεσης τροποποιητικού νομοσχεδίου για τον περί Προστασίας και Διαχείρισης Άγριων Πτηνών και Θηραμάτων Νόμο, και, εάν ναι, ποιες ήταν οι απόψεις των εμπλεκόμενων μερών.»
