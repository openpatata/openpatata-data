answers:
- http://www2.parliament.cy/parliamentgr/008-3f/23_06_010_02.382.htm
identifier: 23.06.010.02.382
question:
  by:
  - Περδίκης Γιώργος
  date: '2013-01-07'
  text: |-
    « Έχω πληροφορηθεί ότι σε πρόσφατη συνάντηση της Πυροσβεστικής Υπηρεσίας της Κυπριακής Δημοκρατίας και της αντίστοιχης υπηρεσίας του ψευδοκράτους στο χώρο του αεροδρομίου Λευκωσίας τα οχήματα της Πυροσβεστικής Υπηρεσίας της Κυπριακής Δημοκρατίας μετέβησαν στο χώρο για επιθεώρηση έχοντας καλυμμένο το έμβλημα της Κυπριακής Δημοκρατίας. Πρέπει να τονιστεί ότι τα μέλη των κατοχικών αρχών έφεραν φωσφορούχα γιλέκα με το έμβλημα και την ονομασία της υπηρεσίας του ψευδοκράτους. Η απόφαση να καλύπτεται το έμβλημα της Κυπριακής Δημοκρατίας, καθώς και αυτό του ψευδοκράτους είχε ληφθεί σε παλαιότερη συνάντηση των δύο πλευρών, υπό την προϋπόθεση ότι οι κοινές ασκήσεις θα γίνονταν στο Τρόοδος και τον Πενταδάκτυλο, αντίστοιχα.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους που η Πυροσβεστική Υπηρεσία Κύπρου προχώρησε στην κάλυψη του εμβλήματος της Κυπριακής Δημοκρατίας στα οχήματα της, δεδομένου ότι κάτι τέτοιο δεν είχε συμφωνηθεί με την τουρκοκυπριακή πλευρά και ποιος ευθύνεται για τη λήψη της απόφασης αυτής.»
  title: Ερώτηση με αρ. 23.06.010.02.382, ημερομηνίας 7 Ιανουαρίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
