_id: 23.06.009.05.01.148_148
_position_on_page: 148
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.148.htm
by:
- Χατζηγιάννης Κυριάκος
date: '2010-09-01'
heading: Ερώτηση με αρ. 23.06.009.05.01.148, ημερομηνίας 1ης Σεπτεμβρίου 2010, του
  βουλευτή εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.05.01.148
text: |-
  «Στο δρόμο Θεοδώρου Τσομαλούρη στο Φρένναρος, που είναι σε κατοικημένη περιοχή, παρατηρείται αυξημένη τροχαία κίνηση. Ο δρόμος αυτός έχει μετεξελιχθεί στον κεντρικό δρόμο που διοχετεύει την τροχαία κίνηση από το Αυγόρου προς τη Σωτήρα και τη Δερύνεια μέσω Φρεννάρους, προκειμένου πολλοί αυτοκινητιστές να παρακάμπτουν τους δρόμους παρά τη βιομηχανική περιοχή που οδηγούν προς το Φρένναρος. Να τονίσω ότι στο συγκεκριμένο δρόμο έχει σημειωθεί τροχαίο θανατηφόρο δυστύχημα. Οι ταχύτητες που αναπτύσσονται στο συγκεκριμένο δρόμο είναι πολύ μεγάλες και θέτουν σε κίνδυνο παιδιά και κατοίκους της περιοχής, που κατοικείται από νεαρά κυρίως ζευγάρια. Η δημιουργία κυρτωμάτων θεωρώ ότι είναι η μοναδική λύση για τον περιορισμό της ταχύτητας και της χρήσης του συγκεκριμένου δρόμου.

  Λόγω αυξημένων παραπόνων των κατοίκων, θα ήθελα να πληροφορηθώ ποια είναι η αρμόδια αρχή που θα φέρει την ευθύνη για τυχόν νέο δυστύχημα μέχρι τη δημιουργία κυρτωμάτων.

  Επίσης, παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο προτίθεται η αρμόδια αρχή να δημιουργήσει κυρτώματα και, αν ναι, πότε, και, εάν όχι, ποια άλλα μέτρα προτίθεται το κράτος να λάβει, προκειμένου να μειωθεί ο κίνδυνος.»
