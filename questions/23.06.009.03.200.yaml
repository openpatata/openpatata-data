answers:
- http://www2.parliament.cy/parliamentgr/008_03d/23_06_009_03_200.htm
identifier: 23.06.009.03.200
question:
  by:
  - Χατζηγιάννης Κυριάκος
  date: '2008-11-21'
  text: |-
    « Παρακαλείται ο αρμόδιος υπουργός να πληροφορήσει τη Βουλή των Αντιπροσώπων ως προς τα εξής:

    1. Πού βρίσκεται το θέμα της ίδρυσης ανεξάρτητης καρδιολογικής κλινικής στο Γενικό Νοσοκομείο Λάρνακας;

    2. Ποιοι είναι οι λόγοι για τους οποίους σημειώνεται αυτή η καθυστέρηση; Υπάρχει χρονοδιάγραμμα για την υλοποίηση της ανεξαρτητοποίησης της καρδιολογικής κλινικής;

    3. Όπως έχουμε ενημερωθεί, υπάρχει τροχοδρομημένη διαδικασία για εκμίσθωση γειτονικού γηροκομείου, ώστε να αυξηθούν οι κλίνες του Γενικού Νοσοκομείου Λάρνακας. Σε ποιο στάδιο βρίσκεται η διαδικασία, για ποιους λόγους καθυστερεί και ποιο είναι το χρονοδιάγραμμα ολοκλήρωσης αυτής της ενέργειας, ώστε να μπορεί το νοσοκομείο να χρησιμοποιήσει τις κλίνες;

    4. Πότε προτίθεται το κράτος να αντικαταστήσει τους ανελκυστήρες του Γενικού Νοσοκομείου Λάρνακας, αφού σχετικό κονδύλι υπάρχει εγκεκριμένο στον προϋπολογισμό και για ποιους λόγους η αντικατάσταση αυτή δεν έγινε εντός του 2007, αφού υπήρχε εγκεκριμένο το ανάλογο κονδύλι;»
  title: Ερώτηση με αρ. 23.06.009.03.200, ημερομηνίας 21ης Νοεμβρίου 2008, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
