_id: 23.06.010.01.483_126
_position_on_page: 126
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.483.htm
by:
- mp_id: chatzigiannis-kyriakos
date: '2012-02-21'
heading: Ερώτηση με αρ. 23.06.010.01.483, ημερομηνίας 21ης Φεβρουαρίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.483
text: |-
  «Από το περασμένο καλοκαίρι η κυβέρνηση έχει προαναγγείλει τη δημοπράτηση αδειών για τη δημιουργία μεγάλων φωτοβολταϊκών πάρκων. Η ιδέα της δημοπράτησης δημιουργήθηκε από την ανάγκη αφενός να υλοποιηθούν τάχιστα τέτοια έργα και αφετέρου να επιβαρυνθεί με όσο το δυνατό μικρότερο κόστος το ταμείο επιδοτήσεων ανανεώσιμων πηγών ενέργειας. Έκτοτε δεν υπήρξε επίσημη προκήρυξη της δημοπράτησης αυτής.



  Λαμβάνοντας υπόψη ότι, από πληροφορίες που έχουμε από την αγορά, ιδιώτες επενδυτές προτίθενται σύντομα να υποβάλουν αιτήσεις για τη δημιουργία τέτοιων μεγάλων φωτοβολταϊκών πάρκων χωρίς να ζητούν οποιαδήποτε επιδότηση από το σχετικό ταμείο, παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

  1. Εξακολουθεί να ισχύει η προαγγελία περί δημοπράτησης; Εάν ναι, πότε θα προκηρυχθεί επίσημα;

  2. Αν υπάρξουν αιτήσεις για αδειοδότηση τέτοιων έργων χωρίς το αίτημα της επιδότησης, εξακολουθεί να έχει νόημα η προκήρυξη της δημοπράτησης και, αν ναι, γιατί;

  3. Αν υλοποιηθεί η προαγγελία της δημοπράτησης και αν υποβληθούν αιτήσεις χωρίς το αίτημα της επιδότησης, οι αιτήσεις αυτές θα συμπεριληφθούν στα πλαίσια της δημοπράτησης ή θα εξεταστούν ξεχωριστά;

  4. Στην περίπτωση που οι αιτήσεις για αδειοδότηση τέτοιων έργων χωρίς οποιαδήποτε επιδότηση πληρούν όλα τα άλλα κριτήρια, η τιμή πώλησης της κιλοβατώρας προς την ΑΗΚ με ποιο τρόπο θα προσδιορίζεται και πώς θα διακυμαίνεται τα επόμενα χρόνια;»
