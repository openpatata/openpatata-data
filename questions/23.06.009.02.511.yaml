_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_511.htm
by:
- Φακοντής Αντρέας
date: '2008-06-10'
heading: Ερώτηση με αρ. 23.06.009.02.511, ημερομηνίας 10 Ιουνίου 2008, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.02.511
text: |-
  «Κατά την πρόσφατη επίσκεψή μου στην κοινότητα Μεσόγης της επαρχίας Πάφου μού τέθηκε το αίτημα του κοινοτικού συμβουλίου για προώθηση του σχεδιασμού του δρόμου Πάφου-Μεσόγης-Τσάδας (λεωφόρος Μεσόγης) με δύο λωρίδες κυκλοφορίας και χωρίς νησίδα στη μέση.

  Σύμφωνα με το κοινοτικό συμβούλιο Μεσόγης, ο αρχικός σχεδιασμός από το Τμήμα Πολεοδομίας και Οικήσεως για το συγκεκριμένο δρόμο περιλαμβάνει τέσσερις λωρίδες κυκλοφορίας και νησίδα στη μέση, εισήγηση που βρίσκει αντίθετη την κοινότητα, καθώς και τους επιχειρηματίες της περιοχής.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τις προθέσεις της κυβέρνησης για το εν λόγω έργο, κατά πόσο έχει παρθεί τελική απόφαση για το σχεδιασμό του συγκεκριμένου δρόμου, καθώς και για τα χρονοδιαγράμματα που τίθενται για την αποπεράτωσή του.»
