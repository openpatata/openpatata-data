answers:
- http://www2.parliament.cy/parliamentgr/008_03d/23_06_009_04_860.htm
by:
- Περδίκης Γιώργος
date: '2010-02-16'
heading: Ερώτηση με αρ. 23.06.009.04.860, ημερομηνίας 16 Φεβρουαρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.860
text: |-
  «Με ερώτησή μου προς τον Υπουργό Εργασίας και Κοινωνικών Ασφαλίσεων ζήτησα όπως πληροφορηθεί η Βουλή των Αντιπροσώπων για το στάδιο στο οποίο βρίσκεται η διαδικασία τροποποίησης των περί Προστασίας της Μητρότητας Νόμων του 1997 έως 2008 και των περί Κοινωνικών Ασφαλίσεων Νόμων του 1980 έως 2009 και πότε θα κατατεθούν στη Βουλή των Αντιπροσώπων τα σχετικά τροποποιητικά νομοσχέδια.

  Στην απάντηση του Υπουργού Εργασίας και Κοινωνικών Ασφαλίσεων αναφέρεται αναλυτικά και περιγράφεται διεξοδικά το στάδιο στο οποίο βρίσκεται η διαδικασία τροποποίησης, αλλά δεν αναφέρεται πότε θα κατατεθούν τα σχετικά τροποποιητικά νομοσχέδια στη Βουλή των Αντιπροσώπων.

  Παρακαλώ πολύ όπως ο αρμόδιος υπουργός πληροφορήσει τη Βουλή των Αντιπροσώπων πότε πρόκειται να κατατεθούν τα τροποποιητικά νομοσχέδια στη Βουλή των Αντιπροσώπων.»
