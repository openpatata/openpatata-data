answers:
- http://www2.parliament.cy/parliamentgr/008_3e/23_06_009_05_01.517.htm
by:
- Χατζηγιάννης Κυριάκος
date: '2011-01-11'
heading: Ερώτηση με αρ. 23.06.009.05.01.517, ημερομηνίας 11 Ιανουαρίου 2011, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.05.01.517
text: |-
  «Ένας μεγάλος αριθμός αιτητών πολιτικού ασύλου ισχυρίζεται στους διαδρόμους των νοσοκομείων, αλλά και σε πολλούς άλλους χώρους ότι η Κυπριακή Δημοκρατία δεν μπορεί να ελέγξει τα στοιχεία τα οποία προσκομίζουν, με αποτέλεσμα να σημειώνονται καταχρήσεις δημοσίου χρήματος. Δυστυχώς, μετά από έρευνα που έχω κάνει, διαπίστωσα ότι οι υπηρεσίες του κράτους ελέγχουν τα αποδεικτικά στοιχεία των αιτητών μόνο από το γραφείο και καμία άλλη επαλήθευση δε γίνεται.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

  1. Πώς γίνεται η διασταύρωση και επαλήθευση των στοιχείων που υποβάλλουν αλλοδαποί αιτητές για απόκτηση άδειας παραμονής στην Κύπρο ή για χορήγηση πολιτικού ασύλου, καθώς και για τη λήψη δημοσίου βοηθήματος ή άλλων συναφών οικονομικών βοηθημάτων;

  2. Πώς γίνεται η διασταύρωση και επαλήθευση των στοιχείων που προσκομίζουν Τουρκοκύπριοι, για να γίνουν λήπτες κρατικών οικονομικών βοηθημάτων;

  3. Πώς μπορεί ένας μεγάλος αριθμός ληπτών δημοσίου βοηθήματος ή επιδόματος ανεργίας να διαμένει στις κατεχόμενες περιοχές και να παρουσιάζεται στις ελεύθερες περιοχές μόνο κατά την παραλαβή της επιταγής;

  4. Ο μη αποτελεσματικός έλεγχος των στοιχείων που προσκομίζονται αποτελεί διοικητική απόφαση;

  5. Ποια μέτρα προτίθεται το κράτος να λάβει για τον πραγματικό έλεγχο των στοιχείων;»
