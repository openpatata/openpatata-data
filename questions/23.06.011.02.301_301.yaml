_id: 23.06.011.02.301_301
_position_on_page: 301
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_301.htm
by:
- mp_id: perdikis-giorgos
date: '2017-12-04'
heading: Ερώτηση με αρ. 23.06.011.02.301, ημερομηνίας 4 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.301
text: |-
  «Από απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη, ημερομηνίας 23 Ιουνίου 2017, σε κοινοβουλευτική ερώτησή μου (αρ. 23.06.011.01.645) αναφορικά με υπόθεση εκμίσθωσης περιοχής εντός κρατικού δάσους στην περιοχή “Κάβο Γκρέκο” σε ιδιωτική εταιρεία με σκοπό τη δημιουργία γηπέδου γκολφ σε περιοχή προστασίας της φύσης, η οποία θα συνοδεύεται και από οικιστική ανάπτυξη, πληροφορήθηκα ότι, αν και η σύμβαση μίσθωσης υπογράφτηκε το Μάρτιο του 2015, εντούτοις δεν ετοιμάστηκαν μέχρι στιγμής οποιαδήποτε σχέδια από το μισθωτή για τη δημιουργία του υπό αναφορά γηπέδου. Επίσης, ο κ. υπουργός με ενημέρωσε ότι ενώπιον του Υπουργείου Εσωτερικών εκκρεμούσε η εξέταση αιτήματος της εταιρείας για μίσθωση χαλίτικης γης κοντά στη θέση που θα δημιουργηθεί το γήπεδο γκολφ.

  Παρακαλώ τους αρμόδιους υπουργούς να πληροφορήσουν τη Βουλή των Αντιπροσώπων τα εξής:

  1. Ποιες είναι οι εξελίξεις στην υπό αναφορά υπόθεση;

  2. Έχει εξεταστεί από το Υπουργείο Εσωτερικών το αίτημα της εταιρείας για μίσθωση χαλίτικης γης κοντά στη θέση που προβλέπεται να δημιουργηθεί το γήπεδο γκολφ και ποια είναι η απόφαση;»
