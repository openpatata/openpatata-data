_id: 23.06.011.01.476_477
_position_on_page: 477
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_476.htm
by:
- mp_id: myrianthous-ilias
date: '2017-01-31'
heading: Ερώτηση με αρ. 23.06.011.01.476, ημερομηνίας 31ης Ιανουαρίου 2017, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.476
text: |-
  «Στην κοινότητα Παναγιάς αποφασίστηκε από το Υπουργείο Παιδείας και Πολιτισμού, ως αντισταθμιστικό μέτρο προς το κλείσιμο του γυμνασίου, αυτό να λειτουργήσει ως περιβαλλοντικό κέντρο. Παρ’ όλον ότι μέχρι σήμερα έχουν δαπανηθεί χιλιάδες ευρώ, η ουσιαστική αναβάθμιση του έργου, για να λειτουργήσει σωστά, απαιτεί ακόμη σημαντικό ποσό. Παρ’ όλα αυτά, διαπιστώνεται ότι στους προϋπολογισμούς του 2017 δε συμπεριλαμβάνεται οποιοδήποτε ουσιαστικό ποσό προς αυτή την κατεύθυνση. Το έργο αυτό αποτελεί αναπτυξιακό έργο για την κοινότητα, η οποία δικαιολογημένα εκφράζει την αγανάκτησή της για τον τρόπο που το κράτος την αντιμετωπίζει.

  Ως εκ τούτου, καλείται ο αρμόδιος υπουργός να ενημερώσει το σώμα για τα πιο κάτω:

  1. Τι ποσό χρειάζεται επιπλέον, για να αναβαθμιστούν οι εγκαταστάσεις και να μπορέσει να λειτουργήσει ικανοποιητικά το Περιβαλλοντικό Κέντρο Παναγιάς;

  2. Ποιες εργασίες απομένουν να γίνουν, για να βελτιωθούν οι εγκαταστάσεις;

  3. Έχει συμπεριληφθεί ή όχι ποσό στους προϋπολογισμούς του 2017 για το έργο αυτό και, αν ναι, τι ποσό είναι;

  4. Πώς προγραμματίζει το υπουργείο να λειτουργήσει το περιβαλλοντικό αυτό έργο και πότε;»
