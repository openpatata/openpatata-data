_id: 23.06.011.01.488_489
_position_on_page: 489
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_488.htm
by:
- mp_id: perdikis-giorgos
date: '2017-02-01'
heading: Ερώτηση με αρ. 23.06.011.01.488, ημερομηνίας 1ης Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.488
text: |-
  «Από την απαντητική επιστολή, ημερομηνίας 20 Δεκεμβρίου 2016, του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη στην ερώτησή μου με αρ. 23.06.011.01.210, ημερομηνίας 5 Οκτωβρίου 2016, που αφορούσε στο θέμα της εναπόθεσης παλαιών αυτοκινήτων ελαστικών στην περιοχή Αγρού, πληροφορήθηκα ότι ο κατηγορούμενος δε συμμορφώθηκε με την απόφαση του Επαρχιακού Δικαστηρίου Λεμεσού, με αποτέλεσμα να ετοιμαστεί από τη Νομική Υπηρεσία της Δημοκρατίας νέα έκθεση, με την οποία σε περίπτωση νέας καταδίκης του ενεργοποιείται αυτόματα η ποινή φυλάκισης που του είχε προηγουμένως επιβληθεί με αναστολή. Επιπρόσθετα, πληροφορήθηκα ότι αποστάληκε από το γραφείο του επάρχου Λεμεσού στο γενικό διευθυντή του Υπουργείου Εσωτερικών προσχέδιο διατάγματος επίταξης, το οποίο, εάν εγκριθεί, επιτρέπει την επίταξη όλων των κατάλληλα αδειοδοτημένων ιδιωτικών οχημάτων, προκειμένου να συλλέξουν τα οχήματα στο τέλος του κύκλου ζωής, ως και άλλα απόβλητα που βρίσκονται διάσπαρτα στην πιο πάνω περιοχή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ο κατηγορούμενος έχει συμμορφωθεί με το διάταγμα του Επαρχιακού Δικαστηρίου Λεμεσού ή έχει τελικά συλληφθεί και αν έχουν απομακρυνθεί το αυτοκίνητα από την περιοχή.»
