_position_on_page: 24
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_024.htm
by:
- Περδίκης Γιώργος
date: '2013-07-18'
heading: Ερώτηση με αρ. 23.06.010.03.024, ημερομηνίας 18 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.024
text: |-
  «Έχω πληροφορηθεί από παράπονα εργαζομένων ότι δεν υλοποιήθηκε η συμφωνία που επιτεύχθηκε σε συνεδρία της Μικτής Επιτροπής Προσωπικού το Φεβρουάριο του 2009 αναφορικά με το ενιαίο μισθολόγιο και τα διαζευκτικά προσόντα στο Τμήμα Εφόρου Εταιρειών και Επίσημου Παραλήπτη. Σύμφωνα με τις πληροφορίες μου, η συμφωνία αυτή προνοούσε τη μεταφορά των βοηθών εξεταστών με πανεπιστημιακό προσόν στην επιστημονική δομή μέσα σε τρία χρόνια από την ημερομηνία της συμφωνίας. Για το Τμήμα Εφόρου Εταιρειών και Επίσημου Παραλήπτη δεν έχει υλοποιηθεί ακόμη η συμφωνία, παρ’ όλο που έχει εκπνεύσει το χρονικό περιθώριο το οποίο αναφέρεται στη συμφωνία, και ως εκ τούτου δεν έχει εφαρμοσθεί το ενιαίο μισθολόγιο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να υλοποιηθεί η συμφωνία που επιτεύχθηκε σε συνεδρία της Μικτής Επιτροπής Προσωπικού το Φεβρουάριο του 2009 σχετικά με το ενιαίο μισθολόγιο και τα διαζευκτικά προσόντα στο Τμήμα Εφόρου Εταιρειών και Επίσημου Παραλήπτη.»
