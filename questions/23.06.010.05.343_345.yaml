_position_on_page: 345
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-01-27'
heading: Ερώτηση με αρ. 23.06.010.05.343, ημερομηνίας 27 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.343
text: |-
  «Ο Γερμανός αξιωματούχος Νόρμπερτ Βάλτερ Μπόργιανς παρέδωσε λίστα 10 500 Ελλήνων καταθετών στην Ελβετία στην ελληνική κυβέρνηση. Όπως έχω πληροφορηθεί, έχει ήδη ξεκινήσει ο έλεγχος των ατόμων που βρίσκονται στη λίστα Μπόργιανς από την ελληνική κυβέρνηση και, όπως δείχνουν οι πρώτοι έλεγχοι, τα εισοδήματα που δηλώνουν στην Ελλάδα οι φορολογούμενοι που βρίσκονται στη λίστα απέχουν πολύ από τα εμβάσματα που εντοπίζονται στην Ελβετία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει έρθει σε επικοινωνία με τον Γερμανό αξιωματούχο Νόρμπερτ Βάλτερ Μπόργιανς, για να διαπιστωθεί κατά πόσο ο Γερμανός αξιωματούχος έχει στην κατοχή του λίστα Κυπρίων καταθετών στην Ελβετία και, εάν ναι, παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο έχει ζητηθεί από τον Γερμανό αξιωματούχο να την παραδώσει στην κυπριακή κυβέρνηση.»
