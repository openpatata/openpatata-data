_id: 23.06.011.01.384_385
_position_on_page: 385
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_384.htm
by:
- mp_id: perdikis-giorgos
date: '2016-12-08'
heading: Ερώτηση με αρ. 23.06.011.01.384, ημερομηνίας 8 Δεκεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.384
text: |-
  «Έχω πληροφορηθεί ότι τόσο στο αναπτυξιακό σχέδιο όσο και στη μελέτη περιβαλλοντικών επιπτώσεων που ετοιμάστηκαν κατόπιν οδηγιών του Υπουργείου Γεωργίας υπήρχαν παραδοχές για τον υψηλό κίνδυνο έκρηξης, πυρκαγιάς και ρύπανσης του περιβάλλοντος στη Βιομηχανική Περιοχή Βασιλικού. Παρ’ όλ’ αυτά, αυτές οι προειδοποιήσεις φαίνεται να αγνοήθηκαν, με αποτέλεσμα την πυρκαγιά που ξέσπασε στη μονάδα αποθείωσης αρ. 3 του ηλεκτροπαραγωγικού σταθμού της ΑΗΚ στο Βασιλικό, στις 30 Νοεμβρίου 2016.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως ευσταθούν αυτές οι πληροφορίες και, εάν ναι, για ποιο λόγο επέτρεψε την αδειοδότηση και ανέγερση/επέκταση ενεργειακών και βιομηχανικών εγκαταστάσεων και τη μεταφορά εγκαταστάσεων πετρελαιοειδών από τη Λάρνακα στην περιοχή Βασιλικού, πριν υλοποιηθούν τα βασικά έργα υποδομής για την πρόληψη και τον αποτελεσματικό έλεγχο των κινδύνων.»
