answer: http://www2.parliament.cy/parliamentgr/008_3g/23_06_010_03_603.htm
identifier: 23.06.010.03.603
question:
  by:
  - Περδίκης Γιώργος
  date: '2014-04-25'
  text: |
    «Στον κρατικό προϋπολογισμό για το 2014 προνοείται ποσό ύψους €140.000 για την προκήρυξη αρχιτεκτονικού διαγωνισμού για το έργο της μετατροπής της κοινότητας Λέμπας στην Πάφο σε “πολιτιστικό χωριό της Κύπρου”. Σημειώνεται ότι το έργο αποτελεί κοινό όραμα των αείμνηστων Στας Παράσχου και Άκη Κλεάνθους και εξαγγέλθηκε σε κοινή τους δημοσιογραφική διάσκεψη, στις 11 Ιανουαρίου 2006. Έχουν περάσει οκτώ χρόνια και δεν έχει προχωρήσει η υλοποίηση του έργου.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν μέσα στους επόμενους λίγους μήνες του 2014 θα προχωρήσει το αρμόδιο υπουργείο στην προκήρυξη του διαγωνισμού και στην κατακύρωση της μελέτης του έργου, ώστε να δαπανηθεί το προβλεπόμενο κονδύλι για το έργο για το οποίο προορίζεται.»
  title: Ερώτηση με αρ. 23.06.010.03.603, ημερομηνίας 25 Απριλίου 2014, του βουλευτή εκλογικής περιφέρειας Λευκωσίας κ. Γιώργου Περδίκη
