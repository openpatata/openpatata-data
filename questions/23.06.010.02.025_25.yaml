_id: 23.06.010.02.025_25
_position_on_page: 25
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.025htm.htm
by:
- mp_id: perdikis-giorgos
date: '2012-08-08'
heading: Ερώτηση με αρ. 23.06.010.02.025, ημερομηνίας 8 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.025
text: |-
  «Έχω πληροφορηθεί ότι το έργο τέχνης του κ. Δημήτρη Αληθεινού “Βίος Χρόνου Σκιά”, το οποίο ήταν τοποθετημένο στο αεροδρόμιο Λάρνακας από τις 29 Ιουνίου, απομακρύνθηκε από τις αρχές ασφαλείας του αεροδρομίου. Το έργο τοποθετήθηκε στο χώρο του αεροδρομίου μαζί με άλλα πέντε έργα καλλιτεχνών από το Πολιτιστικό Κέντρο της Λαϊκής Τράπεζας, το οποίο σε συνεργασία με τη Hermes Airport παρουσιάζει διαδραστικά έργα τέχνης με τίτλο “Από Άφιξη σε Αναχώρηση” στο πλαίσιο των επίσημων εκδηλώσεων για την κυπριακή Προεδρία του Συμβουλίου της Ευρωπαϊκής Ένωσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους αποφασίστηκε η απομάκρυνση του έργου, γιατί ο δημιουργός του δεν ενημερώθηκε άμεσα για την απόφαση, καθώς και αν εξετάζεται το ενδεχόμενο να τοποθετηθεί ξανά το έργο τέχνης του κ. Δημήτρη Αληθεινού στους χώρους του αεροδρομίου Λάρνακας.»
