_id: 23.06.011.01.811_811
_position_on_page: 811
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-05-03'
heading: Ερώτηση με αρ. 23.06.011.01.811, ημερομηνίας 3 Μαΐου 2017, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.011.01.811
text: |-
  «Έχω πληροφορηθεί ότι με ανακοίνωσή τους στις 13 Απριλίου 2017 τέσσερις οργανώσεις (ΚΙΣΑ, Future Worlds Center, Κοινωνία Caritas Cyprus, AGAPI Cyprus) ζητούν να ικανοποιηθεί το αίτημα των απάτριδων Κούρδων για απόκτηση της κυπριακής υπηκοότητας. Ειδικότερα, οι τέσσερις οργανώσεις καταγγέλλουν ότι η απορριπτική απόφαση από πλευράς του Υπουργείου Εσωτερικών πάσχει για διάφορους λόγους. Ενδεικτικά, αναφέρω ότι εκδόθηκε συλλογική απόφαση επί ατομικών αιτήσεων, που βασίστηκε σε μια γενική αξιολόγηση και αιτιολόγηση, αντί για ατομική όπως προνοούν οι ατομικές διοικητικές πράξεις, και στην απόφαση αυτή αναφέρονται στοιχεία που δεν ισχύουν ή/και δεν ισχύουν για όλα τα μέλη της οικογένειας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων βάσει ποιων κριτηρίων απορρίφθηκαν οι αιτήσεις των ατόμων αυτών και αν ευσταθούν οι κατηγορίες ότι η διαδικασία παραχώρησης υπηκοοτήτων στα υπό αναφορά άτομα πάσχει.»
