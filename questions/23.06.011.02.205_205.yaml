_id: 23.06.011.02.205_205
_position_on_page: 205
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-10-11'
heading: Ερώτηση με αρ. 23.06.011.02.205, ημερομηνίας 11 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.205
text: |-
  «Σύμφωνα με το άρθρο 14 του περί Ελάχιστου Εγγυημένου Εισοδήματος και Γενικότερα περί Κοινωνικών Παροχών Νόμου του 2014 [Ν. 109(Ι)/2014], το οποίο αφορά στην αποξένωση ακίνητης ιδιοκτησίας και κινητής περιουσίας, “σε περίπτωση που αιτητής ή/και δικαιούχος και οποιοδήποτε μέλος της οικογενειακής μονάδας που αποξένωσε ακίνητη ιδιοκτησία ή/και κινητή περιουσία ή/και χρηματοοικονομικά στοιχεία κατά τους τελευταίους δώδεκα (12) μήνες πριν από την ημερομηνία υποβολής της αίτησης για παροχή ελάχιστου εγγυημένου εισοδήματος, η περιουσία αυτή λαμβάνεται υπόψη όπως προβλέπεται στα άρθρα 12 και 13, εκτός στην περίπτωση που προσκομίζονται στον προϊστάμενο υπηρεσίας ικανοποιητικές επεξηγήσεις για το επιβεβλημένο ή το αναγκαίο της αποξένωσης αυτής [...] Νοείται περαιτέρω ότι ο προϊστάμενος υπηρεσίας δύναται να λάβει υπόψη οποιαδήποτε αποξένωση ακίνητης ιδιοκτησίας ή/και κινητής περιουσίας ή/και χρηματοοικονομικών στοιχείων η οποία έλαβε χώρα μετά την 1η Ιανουαρίου 2014 και η ημερομηνία αυτή θα αναθεωρείται κάθε δύο χρόνια από την ημερομηνία έναρξης της ισχύος του περί Ελάχιστου Εγγυημένου Εισοδήματος και Γενικότερα περί Κοινωνικών Παροχών (Τροποποιητικού) (Αρ. 2) Νόμου του 2015”.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων, λαμβάνοντας υπόψη ότι έχουν ήδη παρέλθει τα δύο χρόνια από την εφαρμογή της νομοθεσίας και πρέπει να γίνει η ανάλογη τροποποίηση, κατά πόσο προτίθεται να προβεί σε αναθεώρηση της ημερομηνίας που αφορά στην αποξένωση ακίνητης ιδιοκτησίας και κινητής περιουσίας, ώστε να εφαρμόζεται το άρθρο 14 της νομοθεσίας για το ελάχιστο εγγυημένο εισόδημα.»
