_id: 23.06.011.01.022_22
_position_on_page: 22
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_022.htm
by:
- mp_id: perdikis-giorgos
date: '2016-07-26'
heading: Ερώτηση με αρ. 23.06.011.01.022, ημερομηνίας 26 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.022
text: |-
  «Έχω πληροφορηθεί ότι προγραμματίζεται η κοπή πέραν των πενήντα δέντρων (πεύκα, χαρουπιές και κυπαρίσσια) στην αυλή του Λανιτείου Γυμνασίου στη Λεμεσό, προκειμένου να ανεγερθεί αίθουσα πολλαπλής χρήσης. Σύμφωνα με τις πληροφορίες μου, δεν έχει εκπονηθεί μελέτη εκτίμησης των επιπτώσεων στο περιβάλλον για το έργο αυτό ούτε αναζητήθηκε εναλλακτική χωροθέτηση της αίθουσας. Επίσης πληροφορήθηκα ότι στην ίδια περιοχή, και πάλι μέσα στην αυλή του Λανιτείου Γυμνασίου, προγραμματίζεται η κοπή δεκάδων δέντρων για την κατασκευή κυκλικού κόμβου στη συμβολή της λεωφόρου Αρχιεπισκόπου Μακαρίου Γ΄ και της οδού Αγίας Φυλάξεως.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εκπονηθεί μελέτη εκτίμησης των επιπτώσεων στο περιβάλλον από την κατασκευή του σχεδιαζόμενου κυκλικού κόμβου στην περιοχή του Λανιτείου Γυμνασίου.»
