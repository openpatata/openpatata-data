_position_on_page: 152
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_819.htm
by:
- Περδίκης Γιώργος
date: '2010-02-04'
heading: Ερώτηση με αρ. 23.06.009.04.819, ημερομηνίας 4 Φεβρουαρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.819
text: |-
  «Έπειτα από επίσκεψή μου στο χωριό Αστρομερίτης για εξέταση των καταστροφών από τις πλημμύρες, διαπίστωσα ότι, πέρα από την εξαιρετικά σπάνια ένταση της βροχόπτωσης στην περιοχή, κύριες αιτίες για την καταστροφή ήταν και πάλι τα μπαζώματα και η ανεξέλεγκτη απόρριψη άχρηστων υλικών και σκουπιδιών στα ρυάκια και τους ποταμούς, αλλά και η έλλειψη ολοκληρωμένων αντιπλημμυρικών έργων, καθώς και κακοτεχνίες που εντοπίστηκαν σε κάποια οδικά και υφιστάμενα αντιπλημμυρικά έργα. Εντοπίστηκε σειρά από εμφανή λάθη σε έργα υποδομής, όπως σωλήνες του Τμήματος Αναπτύξεως Υδάτων που περιορίζουν τη χωρητικότητα γεφυριών, γεφύρια κατά πολύ μικρότερα των οχετών και μικρής διατομής αγωγοί οχετών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια μέτρα προτίθεται να λάβει για άμεση επιδιόρθωση των ζημιών, αποζημίωση των πληγέντων και κατασκευή ή ανακατασκευή οδικών και αντιπλημμυρικών έργων στο χωριό Αστρομερίτης.»
