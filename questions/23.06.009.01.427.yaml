answers:
- http://www2.parliament.cy/parliamentgr/008_03c/23_06_009_01_427.htm
by:
- Αριστοτέλους Άριστος
date: '2007-05-23'
heading: Ερώτηση με αρ. 23.06.009.01.427, ημερομηνίας 23 Μαΐου 2007, του βουλευτή
  εκλογικής περιφέρειας Λεμεσού κ. ’ριστου Αριστοτέλους
identifier: 23.06.009.01.427
text: |-
  «Σε πρόσφατες συναντήσεις μου με τα κοινοτικά συμβούλια Πέρα Πεδίου, Κοιλανίου, Μανδριών και Κάτω Πλατρών ένα από τα σοβαρά θέματα που μου έθεσαν έντονα οι κάτοικοι των κοινοτήτων ήταν η απουσία σωστά επανδρωμένης πυροσβεστικής μονάδας.

  Όπως μου ανέφεραν, οι μόνιμοι πυροσβέστες που στελεχώνουν το τμήμα στις Πλάτρες εργάζονται μόνο τους θερινούς μήνες (Μάιο-Σεπτέμβριο) από τις 7.00 π.μ. μέχρι τις 2.00 μ.μ. και συχνά παρουσιάζεται πρόβλημα άμεσης ανταπόκρισης της υπηρεσίας. Τους υπόλοιπους μήνες οι πυροσβέστες είναι εθελοντές, οι οποίοι, όταν κληθούν και εφόσον είναι στην περιοχή, ανταποκρίνονται. Σημειώστε ότι υπάρχει μόνο ένα πυροσβεστικό όχημα.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων τι μέτρα προτίθεται να λάβει για την επίλυση του ζητήματος αυτού, έτσι που να ικανοποιηθεί το αίσθημα ασφάλειας και να παρασχεθεί επαρκής πυροσβεστική κάλυψη στις επηρεαζόμενες κοινότητες.»
