_id: 23.06.011.01.885_885
_position_on_page: 885
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2017-05-29'
heading: Ερώτηση με αρ. 23.06.011.01.885, ημερομηνίας 29 Μαΐου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.885
text: |-
  «Η Κυπριακή Εταιρεία Αποθήκευσης Πετρελαιοειδών Λτδ (ΚΕΤΑΠ) έχει προκηρύξει προσφορά (βλ. Παράρτημα 1) για “μερική περιβαλλοντική αποκατάσταση συγκεκριμένου χώρου εντός των εγκαταστάσεων της στη Λάρνακα”.

  Η γνωμάτευση με αριθμό φακέλου 02.10.011.004.004.001 που έχει εκδώσει το Τμήμα Περιβάλλοντος για την αποξήλωση των εγκαταστάσεων θέτει μεταξύ άλλων τους πιο κάτω ουσιώδεις, όπως τονίζεται στην έκθεση, όρους:

  Την υποχρέωση από την ΚΕΤΑΠ για ετοιμασία Περιβαλλοντικής Μελέτης Αναφοράς (Environmental Baseline Study) για όλο το χερσαίο και θαλάσσιο χώρο με την ολοκλήρωση της αποξήλωσης. Η έκθεση αυτή αναμενόταν να υποβληθεί στο Τμήμα Περιβάλλοντος τον Ιούλιο του 2017.

  Την υποβολή στο Τμήμα Περιβάλλοντος Σχεδίου Αποκατάστασης του Χώρου εντός έξι μηνών από την ημερομηνία υποβολής της πιο πάνω έκθεσης.

  Με βάση τα πιο πάνω, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα εξής:

  Έχει εκπονηθεί και υποβληθεί η απαιτούμενη Περιβαλλοντική Μελέτη Αναφοράς (Environmental Baseline Study);

  Έχει ετοιμαστεί και υποβληθεί Σχέδιο Αποκατάστασης;

  Έχει εξασφαλιστεί οποιαδήποτε άλλη άδεια από την ΚΕΤΑΠ, για να προχωρήσει αποσπασματικά;

  Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων εάν προτίθεται να πάρει άμεσα μέτρα, για να σταματήσει την πιο πάνω ενέργεια του ΚΕΤΑΠ, στην περίπτωση που δεν έχουν ικανοποιηθεί οι όροι που αναφέρονται πιο πάνω και δεν έχει εξασφαλιστεί οποιαδήποτε άδεια από την ΚΕΤΑΠ, για να προχωρήσει αποσπασματικά.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
