answers:
- http://www2.parliament.cy/parliamentgr/008_03/23_06_008_02_114.htm
by:
- Αγαπίου Άγις
date: '2002-11-22'
heading: Ερώτηση με αρ. 23.06.008.02.114 που υποβλήθηκε από το βουλευτή εκλογικής
  περιφέρειας Λεμεσού κ. ’γι Αγαπίου στις 22 Νοεμβρίου 2002.
identifier: 23.06.008.02.114
text: |-
  «Κατά την πρόσφατη επίσκεψή μου στο χωριό Λιμνάτη, επαρχίας Λεμεσού, και της συνάντησής μου με το κοινοτικό συμβούλιο και τους κατοίκους της περιοχής, μου ζητήθηκε να προωθήσω για επίλυση διάφορα θέματα/προβλήματα που απασχολούν την κοινότητα.

  Στα πλαίσια αυτά παρακαλείται το αρμόδιο υπουργείο όπως ενημερώσει τη Βουλή των Αντιπροσώπων κατά πόσο είναι δυνατά τα ακόλουθα:

  1. Η υλοποίηση υπόσχεσης του Υπουργού Γεωργίας, Φυσικών Πόρων και Περιβάλλοντος για καταβολή επιδότησης και/ή αποζημίωσης για τα έτη 2001 και 2002 που αφορά τα αμύγδαλα.

  2. Η δημιουργία αντιπλημμυρικών έργων σε διάφορους χώρους εντός της κοινότητας, λόγω των προβλημάτων που παρατηρούνται, ιδιαίτερα όταν βρέχει.

  3. Η μετακίνηση των πασσάλων της ΑΤΗΚ και ΑΗΚ που βρίσκονται εντός του δρόμου, με αποτέλεσμα να διατρέχουν κίνδυνο οι οδηγοί.

  4. Η παροχή βοήθειας προς νεαρά ζευγάρια για παραμονή τους στην κοινότητα.

  5. Η αναθεώρηση των πολεοδομικών ζωνών.

  6. Η δημιουργία νέου περιφερειακού σχολείου, με σκοπό τη μείωση του μεγάλου αριθμού των μαθητών του περιφερειακού σχολείου της Τριμήκληνης.

  7. Παραχώρηση προς την κοινότητα για χρήση του εγκατελειμμένου κτιρίου που χρησιμοποιόταν ως σχολείο για πολιτιστικές εκδηλώσεις, με ταυτόχρονη παροχή οικονομικής βοήθειας για κάλυψη των εξόδων.

  8. Η βελτίωση του οδικού δικτύου με επιτάχυνση της συμπλήρωσης του δρόμου ’λασσας-Λιμνάτη και συμπλήρωση του έργου Αγίας Ειρήνης-Τριμήκληνης.

  9. Η άμεση λειτουργία της διάτρησης για παροχή νερού στην περιοχή “Τρύπες”.»
