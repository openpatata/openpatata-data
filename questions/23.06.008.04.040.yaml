_sources:
- http://www2.parliament.cy/parliamentgr/008_02/chronological/008_02_ΗD_1.htm
answers:
- http://www2.parliament.cy/parliamentgr/008_03b/23_06_008_04_040.htm
by:
- Παπαδοπούλου Αντιγόνη
date: '2004-09-01'
heading: Ερώτηση με αρ. 23.06.008.04.040, ημερομηνίας 1ης Σεπτεμβρίου 2004, της βουλευτού
  εκλογικής περιφέρειας Λευκωσίας κ. Αντιγόνης Παπαδοπούλου
identifier: 23.06.008.04.040
text: |-
  «Υπάρχουν σοβαρές καταγγελίες για εγκληματική ρύπανση και μόλυνση στο ποταμάκι που διασχίζει το φαράγγι της Αγίας Μαρίνας, στη δασώδη πλευρά του Κοιλανίου, κάτω από τον Αφάμη.

  Σύμφωνα με τις καταγγελίες, το ρυάκι μετατράπηκε σε δημόσιο αφοδευτήριο, αφού εκεί διοχετεύονται τα ακάθαρτα λύματα των δημόσιων αποχετεύσεων. Τα ποταμίσια ψάρια και οι πέστροφες πεθαίνουν μαζικά. Τα νερά καταλήγουν στο φράκτη του Κούρρη, από όπου αρδεύεται και υδρεύεται η Κύπρος.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τα ακόλουθα:

  1. Ποια μέτρα λαμβάνει προληπτικά και κατασταλτικά σε συνεργασία με τις κοινοτικές αρχές, ώστε να αντιμετωπιστεί το σοβαρό πρόβλημα που δημιουργείται από τη διοχέτευση λυμάτων των δημόσιων αποχετεύσεων στο ποτάμι;

  2. Επειδή το πρόβλημα της διοχέτευσης λυμάτων των δημόσιων αποχετεύσεων παρατηρείται και σε άλλα ποτάμια άλλων κοινοτήτων (π.χ. στην Κακοπετριά και σε άλλα χωριά της Σολιάς), ποια είναι η γενικότερη πολιτική του υπουργείου για οριστική και αποτελεσματική αντιμετώπισή του, ώστε να προληφθούν έγκαιρα καταδίκες και τυχόν επιβολή προστίμων από την Ευρωπαϊκή Ένωση;»
