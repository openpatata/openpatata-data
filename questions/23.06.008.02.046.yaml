answers:
- http://www2.parliament.cy/parliamentgr/008_03/23_06_008_02_046.htm
by:
- Κληρίδης Χρίστος
date: '2002-09-20'
heading: Ερώτηση με αρ. 23.06.008.02.046 που υποβλήθηκε από το βουλευτή εκλογικής
  περιφέρειας Λευκωσίας κ. Χρίστο Κληρίδη στις 20 Σεπτεμβρίου 2002.
identifier: 23.06.008.02.046
text: |-
  «Αναφορικά με το άρθρο της εφημερίδας “Πολίτης” με ημερομηνία 15 Σεπτεμβρίου 2002 και τίτλο “Η συνεισφορά της Κύπρου στον προϋπολογισμό της ΕΕ: Τι θα δίδει και τι θα παίρνει η Κύπρος”, παρακαλείται το αρμόδιο υπουργείο να πληροφορήσει τη Βουλή των Αντιπροσώπων για το κατά πόσο είναι ενήμερο για την προκαταρκτική μελέτη της Ευρωπαϊκής Ένωσης, η οποία λέει ότι η Κύπρος, ως υποψήφια χώρα για ένταξη στην Ευρωπαϊκή Ένωση, θα αναμένεται να δώσει πεντακόσια εκατομ. ευρώ στο ταμείο της Ευρωπαϊκής Ένωσης και να πάρει πίσω μόνο διακόσια τριάντα εκατομ. ευρώ.

  Σε παλαιότερες δηλώσεις του ο Υπουργός Οικονομικών είχε πει πως η συνεισφορά της Κύπρου θα ήταν σαράντα εκατομ. ευρώ το χρόνο. Τελικά ποια αναμένεται να είναι η ετήσια καθαρή συνεισφορά της Κύπρου στην Ευρωπαϊκή Ένωση, αφού πρώτα αφαιρεθεί το ποσό των εισροών από αυτήν;»
