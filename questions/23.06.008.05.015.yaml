answers: []
by:
- Περδίκης Γιώργος
date: '2005-08-23'
heading: Ερώτηση με αρ. 23.06.008.05.015, ημερομηνίας 23 Αυγούστου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.015
text: |-
  «Έχω πληροφορηθεί ότι πολλοί Κύπριοι πολίτες, αλλά και ξένοι επισκέπτες διατυπώνουν συχνά παράπονα για την οχληρία που προκαλούν οικοδομικές ή άλλες επαγγελματικές δραστηριότητες κατά τις ώρες της κοινής ησυχίας και ανάπαυσης.

  Συγκεκριμένα, πολλοί διατυπώνουν παράπονα για οχληρία από οικοδομικές εργασίες -κυρίως λόγω ηχορρύπανσης- που διεξάγονται τα σαββατοκύριακα και τις αργίες, αλλά συχνά και μετά τις τέσσερις το απόγευμα μέχρι αργά το βράδυ.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για το ισχύον νομοθετικό πλαίσιο και αν υπάρχουν σκέψεις για αναθεώρηση και αναπροσαρμογή του, δεδομένου ότι σήμερα η ευαισθησία των Κυπρίων πολιτών, αλλά και των ξένων επισκεπτών σε θέματα περιβαλλοντικού θορύβου και οχληρίας είναι πολύ πιο μεγάλη από την εποχή που θεσπίστηκε το όποιο, απηρχαιωμένο πλέον, νομοθετικό πλαίσιο που καθορίζει τις ώρες κατά τις οποίες πραγματοποιούνται οχληρές επαγγελματικές δραστηριότητες.»
