_id: 23.06.011.01.045_45
_position_on_page: 45
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_045.htm
by:
- mp_id: perdikis-giorgos
date: '2016-07-28'
heading: Ερώτηση με αρ. 23.06.011.01.045, ημερομηνίας 28 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.045
text: |-
  «Σύμφωνα με τα στοιχεία που περιέχονται σε έγγραφο που κατατέθηκε στην Κοινοβουλευτική Επιτροπή Οικονομικών και Προϋπολογισμού από το Υπουργείο Οικονομικών, ημερομηνίας 26 Ιουνίου 2016, 208 φυσικά ή νομικά πρόσωπα δεν έχουν πληρώσει το φόρο ακίνητης ιδιοκτησίας για το έτος 2015, με αποτέλεσμα να μένει ανείσπρακτο το ποσό των €10,75 εκατομ. Σύμφωνα με τα στοιχεία που κατατέθηκαν στη Βουλή των Αντιπροσώπων, τα πρόσωπα αυτά είναι ιδιοκτήτες γης αξίας από €800.000 και πάνω. Σημειώνεται ότι το ποσό αυτό ξεπερνά το 50% των οφειλών φόρου ακίνητης ιδιοκτησίας για το 2015, δηλαδή οι 208 μεγαλύτερης αξίας ιδιοκτήτες ακίνητης περιουσίας οφείλουν όσο και οι υπόλοιποι 272 853 ιδιοκτήτες ακίνητης περιουσίας για το έτος 2015. Ιδιαιτέρως αναφέρομαι σε 24 φυσικά ή νομικά πρόσωπα που δεν έχουν πληρώσει περίπου το μισό από αυτό το ποσό, δηλαδή €5,55 εκατομ. ευρώ για το 2015.

  Παρακαλώ τον αρμόδιο υπουργό να καταθέσει τα στοιχεία (ονόματα και ποσά) των 208 αυτών μεγαλύτερων οφειλετών για το 2015 σε σχέση με τον φόρο ακίνητης ιδιοκτησίας και να ενημερώσει το σώμα για το σχεδιασμό που έχει η κυβέρνηση προς είσπραξη αυτών των μεγάλων ποσών.»
