answer: http://www2.parliament.cy/parliamentgr/008_3g/23_06_010_03_482.htm
identifier: 23.06.010.03.482
question:
  by:
  - Θεμιστοκλέους Ανδρέας
  date: '2014-02-04'
  text: |
    «Παρακαλείται ο αρμόδιος υπουργός να πληροφορήσει το σώμα για τα εξής θέματα, που αφορούν την Ιατρική Σχολή του Πανεπιστημίου Κύπρου:

    1. Ποιος ήταν ο αριθμός των θέσεων που το Υπουργείο Παιδείας και Πολιτισμού προκήρυξε για την Ιατρική Σχολή μέσω των παγκύπριων εξετάσεων του περασμένου σχολικού έτους 2012-2013;

    2. Με ποιους τρόπους καλύφθηκαν και πόσες ήταν οι θέσεις των επιτυχόντων στις παγκύπριες εξετάσεις αρρένων στην Ιατρική Σχολή που κατετάγησαν στην Εθνική Φρουρά το καλοκαίρι του 2013;

    3. Πότε έλαβαν γνώση οι αρμόδιες υπηρεσίες του Υπουργείου Παιδείας και Πολιτισμού, αλλά και ο ίδιος ο υπουργός για τη διαδικασία επιλογής εισακτέων φοιτητών, όπως αυτή ανακοινώθηκε στην ιστοσελίδα της Ιατρικής Σχολής και είδε το φως της δημοσιότητας πρόσφατα;

    4. Η διαδικασία επιλογής εισακτέων φοιτητών εφαρμόστηκε καθ’ οιονδήποτε τρόπο σε επιτυχόντα στην Ιατρική Σχολή των παγκύπριων εξετάσεων του Μαΐου του 2013;

    5. Η Ιατρική Σχολή του Πανεπιστημίου Κύπρου με ποιους τρόπους εφάρμοσε τη διαδικασία επιλογής εισακτέων φοιτητών, για να καλύψει τις θέσεις για τις οποίες πέτυχαν άρρενες, αλλά λόγω της θητείας τους στην Εθνική Φρουρά θα παρέμεναν κενές;

    6. Πόσες θέσεις έχουν καλυφθεί από μετεγγραφές και ποιες διαδικασίες ακολουθήθηκαν;

    7. Πόσες θέσεις παραχωρήθηκαν σε υποψηφίους των παγκύπριων εξετάσεων του Μαΐου του 2011 και πόσες του Μαΐου του 2012;

    8. Πόσες θέσεις παραχωρήθηκαν στην Ιατρική Σχολή για το ακαδημαϊκό έτος 2013-2014 με τις διαδικασίες των ειδικών κριτηρίων που προβλέπει ο περί Διεξαγωγής των Παγκύπριων Εξετάσεων Νόμος του 2006 και ο σχετικός κανονισμός;

    9. Πόσες θέσεις νεοεισερχόμενων φοιτητών για τη χρονιά 2013-2014 παραχωρήθηκαν από το ίδιο το πανεπιστήμιο σε υποψηφίους που ουδέποτε παρακάθισαν στις παγκύπριες εξετάσεις, με ποιες διαδικασίες οι φοιτητές έτυχαν εισδοχής στο 1ο έτος της Ιατρικής Σχολής και από ποια νομοθεσία καλύπτονται αυτές οι διαδικασίες;

    10. Πόσες θέσεις έχουν παραχωρηθεί από το Πανεπιστήμιο Κύπρου σε Μαρωνίτες, Λατίνους, Αρμενίους και Τουρκοκυπρίους;

    11. Υπήρξε περίπτωση υποψηφίου ο οποίος πέτυχε μέσω των παγκύπριων εξετάσεων να εξασφαλίσει θέση στην Ιατρική Σχολή και ο οποίος δεν προχώρησε με την εγγραφή του, γιατί είχε οποιαδήποτε σωματική αναπηρία;»
  title: Ερώτηση με αρ. 23.06.010.03.482, ημερομηνίας 4 Φεβρουαρίου 2014, του βουλευτή εκλογικής περιφέρειας Λεμεσού κ. Ανδρέα Θεμιστοκλέους
