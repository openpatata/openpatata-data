_id: 23.06.011.01.187_188
_position_on_page: 188
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_187.htm
by:
- mp_id: perdikis-giorgos
date: '2016-10-03'
heading: Ερώτηση με αρ. 23.06.011.01.187, ημερομηνίας 3 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.187
text: |-
  «Έχουν κατά καιρούς έρθει στο φως πληροφορίες για αποθήκευση πυρηνικών κεφαλών στη βάση Ακρωτηρίου. Το θέμα επανήλθε στη δημοσιότητα και έγινε δημόσια αναφορά στις ανησυχίες των ΗΠΑ για το μέλλον των αποθηκευμένων βομβών με πυρηνικές γομώσεις στη βάση στο Ιντσιρλίκ της Τουρκίας από την εποχή των βομβαρδιστικών Β-52. Τέτοια βάση εξόρμησης των Β-52, σύμφωνα με τη βιβλιογραφία, ήταν κατά την εποχή του Ψυχρού Πολέμου και η βάση Ακρωτηρίου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έγινε ποτέ από Κύπριο στρατιωτικό ή πολιτικό αξιωματούχο επιθεώρηση των εγκαταστάσεων στη βάση Ακρωτηρίου για διερεύνηση αυτών των πληροφοριών. Εάν δεν έγινε αυτό, ποιες είναι οι επίσημες διαβεβαιώσεις των Βρετανών για τη μη αποθήκευση πλέον πυρηνικών βομβών στο Ακρωτήρι; Γιατί δεν περιλήφθηκε το θέμα αυτό στα δύο μνημόνια συναντίληψης που υπέγραψαν οι δύο τελευταίες κυβερνήσεις με τους Βρετανούς;»
