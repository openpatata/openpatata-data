_id: 23.06.011.01.216_217
_position_on_page: 217
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_216.htm
by:
- mp_id: perdikis-giorgos
date: '2016-10-05'
heading: Ερώτηση με αρ. 23.06.011.01.216, ημερομηνίας 5 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.216
text: |-
  «Έχω πληροφορηθεί ότι πρόσφατα ο πρόεδρος του Τουρκοκυπριακού Συνδέσμου της Λεύκας κ. Αχμέτ Χιζλί ανέφερε ότι δεν πρόκειται σε καμία περίπτωση να αποδεχθούν τη λειτουργία εγκαταστάσεων στο χώρο της CMC στο Ξερό και στη Λεύκα. Σύμφωνα με τον κ. Χιζλί, στη μελέτη εκτίμησης των επιπτώσεων στο περιβάλλον που ετοίμασε η εταιρεία “Cyprus Free Zone & Marine Logistic Ltd” εντοπίζονται είκοσι περίπου σημεία τα οποία θα έχουν αρνητική επίδραση στο περιβάλλον, εάν υπάρξουν πιθανές νέες μεταλλευτικές δραστηριότητες. Από δημοσιεύματα προκύπτει το συμπέρασμα ότι οι Τούρκοι μεθοδεύουν τη λειτουργία μεταλλευτικών εκμεταλλεύσεων στην περιοχή Ξερού-Λεύκας.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για την πληροφόρηση που έχει για το θέμα η κυβέρνηση της Κυπριακής Δημοκρατίας και αν λαμβάνονται μέτρα για αντιμετώπιση των πιθανών κινδύνων για το φυσικό περιβάλλον και την ποιότητα ζωής. Επίσης, παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του τις πληροφορίες που συνδέουν το άνοιγμα του οδοφράγματος της Λεύκας με τα σχέδια για αξιοποίηση των μεταλλευμάτων της περιοχής.»
