answer: http://www2.parliament.cy/parliamentgr/008_3g/23_06_010_03_267.htm
identifier: 23.06.010.03.267
question:
  by:
  - Περδίκης Γιώργος
  date: '2013-10-31'
  text: |
    «Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εκδόθηκαν ειδοποιήσεις για πληρωμή του φόρου ακίνητης ιδιοκτησίας για όλα τα φυσικά και νομικά πρόσωπα που είναι ιδιοκτήτες περιουσίας, ανεξάρτητα από τον τόπο διαμονής τους.

    Για παράδειγμα οι Τουρκοκύπριοι ιδιοκτήτες γης στις ελεγχόμενες από την Κυπριακή Δημοκρατία περιοχές, οι οποίοι απολαμβάνουν, έστω και υπό όρους, το δικαίωμα ιδιοκτησίας, έχουν κληθεί να πληρώσουν φόρο ακίνητης ιδιοκτησίας; Έχουν πληροφορηθεί για τις οφειλές τους και έχουν πληρώσει το φόρο ακίνητης ιδιοκτησίας οι Ελληνοκύπριοι, οι Τουρκοκύπριοι και άλλοι ιδιοκτήτες γης που ζουν μόνιμα στο εξωτερικό ή εταιρείες που έχουν την έδρα τους στο εξωτερικό;»
  title: Ερώτηση με αρ. 23.06.010.03.267, ημερομηνίας 31ης Οκτωβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
