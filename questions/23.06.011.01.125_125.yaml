_id: 23.06.011.01.125_125
_position_on_page: 125
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_125.htm
by:
- mp_id: theopemptou-charalampos
date: '2016-09-07'
heading: Ερώτηση με αρ. 23.06.011.01.125, ημερομηνίας 7 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.125
text: |-
  «Στις 14 Ιουλίου 2016 ψηφίστηκε από την ολομέλεια της Βουλής των Αντιπροσώπων τροποποίηση του περί Εθνικής Φρουράς Νόμου, που, μεταξύ άλλων, περιλάμβανε τη μείωση της διάρκειας της πλήρους στρατιωτικής θητείας από είκοσι τέσσερις (24) μήνες, που ίσχυε, σε δεκατέσσερις (14) μήνες. Έχω γίνει αποδέκτης επιστολής από την Πρωτοβουλία για την Αντίρρηση Συνείδησης στην Κύπρο, στην οποία υποβάλλεται το αίτημα για μείωση της διάρκειας της εναλλακτικής κοινωνικής θητείας από τριάντα τρεις (33) μήνες σε δεκατέσσερις (14) μήνες, όπως ισχύει και στην περίπτωση της διάρκειας της πλήρους στρατιωτικής θητείας.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν το πιο πάνω αίτημα της Πρωτοβουλίας για την Αντίρρηση Συνείδησης τον βρίσκει σύμφωνο, ποιες είναι οι απόψεις του επί του θέματος και αν υπάρχει πρόθεση από το υπουργείο για μείωση της διάρκειας της εναλλακτικής κοινωνικής θητείας.»
