_position_on_page: 138
_sources:
- http://www2.parliament.cy/parliamentgr/008_02/chronological/008_02_ΗD_1.htm
answers:
- http://www2.parliament.cy/parliamentgr/008_03b/23_06_008_04_138.htm
by:
- Παπαδοπούλου Αντιγόνη
date: '2004-09-13'
heading: Ερώτηση με αρ. 23.06.008.04.138, ημερομηνίας 13 Σεπτεμβρίου 2004, της βουλευτού
  εκλογικής περιφέρειας Λευκωσίας κ. Αντιγόνης Παπαδοπούλου
identifier: 23.06.008.04.138
text: |-
  «Με αφορμή πρόσφατο δημοσίευμα στον ημερήσιο τύπο σχετικά με τη διενέργεια έρευνας που αφορά τις τοιχογραφίες του Αγίου Ευφημιανού στην κατεχόμενη Λύση, παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα ακόλουθα:

  1. Με ποιες διαδικασίες αγόρασε το Ίδρυμα Menil τις τοιχογραφίες τις οποίες ο Ντικμέν με εγκληματικό τρόπο αφαίρεσε από τον ’γιο Ευφημιανό και παράνομα εξήγαγε στη Γερμανία από την Κύπρο;

  2. Πότε έγινε η αγορά και πότε ενημερώθηκαν οι αρμόδιες υπηρεσίες του κράτους;

  3. Ποιες ήταν οι δικαστικές διαδικασίες που κινήθηκαν και ποια μέτρα λήφθηκαν από πλευράς του Τμήματος Αρχαιοτήτων για την καταγγελία της αγοραπωλησίας μεταξύ του Ιδρύματος Menil και του Τούρκου αρχαιοκάπηλου Ντικμέν;

  4. Με βάση τη συμφωνία που έγινε το 1985, το Ίδρυμα Menil αναγνώρισε ότι ο νόμιμος ιδιοκτήτης των τοιχογραφιών είναι η Ιερά Αρχιεπισκοπή Κύπρου. Γιατί οι αρμόδιες υπηρεσίες δεν προχώρησαν στη νόμιμη δικαστική διεκδίκηση των αρχαιοτήτων και αντί αυτού προχώρησαν σε συμβιβαστική λύση, παραχωρώντας τις αρχαιότητες υπό τη μορφή δανεισμού;

  5. Πότε ακριβώς και από ποιους ενημερώθηκε ο Αρχιεπίσκοπος;

  6. Γνώριζε από πριν ο Αρχιεπίσκοπος για τη συνάντηση μεταξύ του διευθυντή του Τμήματος Αρχαιοτήτων και της κυρίας Menil (Σεπτέμβριος 1983) και με ποιου την εξουσιοδότηση πήγε ο τότε διευθυντής του Τμήματος Αρχαιοτήτων στη συνάντηση;

  7. Γνώριζε ο Αρχιεπίσκοπος για τις διαβουλεύσεις που έγιναν καθ’ όλη τη διάρκεια του Νοεμβρίου 1983 και για την απόφαση που πήρε ένα χρόνο αργότερα το Υπουργικό Συμβούλιο;

  8. Ποιος έδωσε και γιατί άδεια για συντήρηση των τοιχογραφιών στο εξωτερικό και μάλιστα χωρίς τη συμμετοχή του Τμήματος Αρχαιοτήτων;

  9. Πώς προτίθεται να προχωρήσει το αρμόδιο υπουργείο, ώστε να δρομολογηθούν οι απαραίτητες διαδικασίες, για να διασφαλιστεί ότι οι αρχαιότητες θα επιστρέψουν στην Κύπρο;

  10. Προτίθεται το αρμόδιο υπουργείο να προβεί σε βάθος έρευνα, για να αποδοθούν ευθύνες όπου υπάρχουν;»
