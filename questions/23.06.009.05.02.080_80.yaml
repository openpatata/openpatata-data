_position_on_page: 80
_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_080.htm
by:
- Περδίκης Γιώργος
date: '2011-07-15'
heading: Ερώτηση με αρ. 23.06.009.05.02.080, ημερομηνίας 15 Ιουλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.080
text: |-
  «Έχω πληροφορηθεί ότι το κοινοτικό συμβούλιο Αγκλεισίδων στην επαρχία Λάρνακας προτίθεται να χρησιμοποιήσει για σκοπούς ύδρευσης ένα παλιό δίκτυο αμιαντοσωλήνων. Είναι γνωστό ότι σε τέτοιες περιπτώσεις, όπου δε χρησιμοποιούνται για πολύ καιρό οι αμιαντοσωλήνες, αποσπώνται ίνες αμιάντου. Σημειώνεται ότι πάντα το Τμήμα Υδάτων χρησιμοποιούσε τη συνεχή ροή σε αμιαντοσωλήνες ως επιχείρημα, για να διασκεδαστούν οι ανησυχίες για παρουσία αμιάντων σε πόσιμο νερό. Στην περίπτωση της χρήσης των πεπαλαιωμένων και σε πολύχρονη αχρηστία σωλήνων του δικτύου στις Αγκλεισίδες θα προκύψουν προφανώς κίνδυνοι για την υγεία των καταναλωτών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ενημερωθεί η αρμόδια υπηρεσία για την απόφαση του κοινοτικού συμβουλίου να χρησιμοποιήσει έναν παλιό αγωγό από αμιαντοσωλήνες και ποια ήταν η αντίδρασή της.»
