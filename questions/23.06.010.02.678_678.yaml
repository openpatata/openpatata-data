_position_on_page: 678
_sources:
- http://www2.parliament.cy/parliamentgr/008_02/chronological/008_02_IB.htm
answers: []
by:
- Περδίκης Γιώργος
date: '2013-06-13'
heading: Ερώτηση με αρ. 23.06.010.02.678, ημερομηνίας 13 Ιουνίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.678
text: |-
  «Έχω πληροφορηθεί ότι το Υπουργείο Εσωτερικών, μέσα στα πλαίσια της πολιτικής της νέας κυβέρνησης για προώθηση των ανανεώσιμων πηγών ενέργειας, μελετά την άρση της παράλογης -κατά την άποψή μου- απαγόρευσης της τοποθέτησης μικρών ανεμογεννητριών εντός των ορίων ανάπτυξης οικιστικών περιοχών. Επιτέλους φαίνεται ότι κάποιοι αρμόδιοι έχουν κατανοήσει ότι οι σύγχρονες ανεμογεννήτριες δεν παράγουν θόρυβο ούτε είναι άσχημες και κακόγουστες όπως ισχυρίζονταν πριν λίγα χρόνια, προκειμένου να δικαιολογήσουν την πεισματική άρνησή τους για άρση της σχετικής πρόνοιας της εντολής του Υπουργού Εσωτερικών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν πράγματι θα καταργηθεί από την υπουργική εντολή η πρόνοια που απαγορεύει την εγκατάσταση μικρής ανεμογεννήτριας εντός ορίων ανάπτυξης οικιστικής περιοχής, πότε προγραμματίζεται να γίνει αυτό και υπό ποιους όρους.»
