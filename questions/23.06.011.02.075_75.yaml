_id: 23.06.011.02.075_75
_position_on_page: 75
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_075.htm
by:
- mp_id: perdikis-giorgos
date: '2017-08-23'
heading: Ερώτηση με αρ. 23.06.011.02.075, ημερομηνίας 23 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.075
text: |-
  «Σύμφωνα με τις πρόνοιες του περί Λειτουργίας και του Ελέγχου Καζίνου Νόμου του 2015 [άρθρο 39 (1)], παρά το γεγονός ότι απαγορεύεται σε οποιοδήποτε ανήλικο άτομο να παίζει οποιαδήποτε παίγνια καζίνου ή σε παιγνιομηχανήματα ή να παρευρίσκεται ή να πλησιάζει οποιοδήποτε εξοπλισμό παιγνίου ή τραπέζια παιγνίου στον κυρίως χώρο του καζίνου, εντούτοις επιτρέπεται η είσοδο παιδιών στο καζίνο. Ταυτόχρονα, η νομοθεσία παρέχει την ευχέρεια σε παιδιά να διέρχονται από τις εγκαταστάσεις του καζίνου συνοδευόμενα από τους γονείς τους ή άλλα ενήλικα πρόσωπα, χωρίς να επιτρέπεται να παραμένουν σε αυτές, και να χρησιμοποιούν συγκεκριμένους διαδρόμους προς την κατεύθυνση άλλων διευκολύνσεων μη σχετικών με παίγνια καζίνου [άρθρο 39(2)]. Σύμφωνα όμως με πρόσφατη έκθεση της Επιτρόπου Προστασίας του Παιδιού κ. Λήδα Κουρσουμπά, οι εν λόγω πρόνοιες φαίνεται να μη συμβαδίζουν με τη Σύμβαση των Ηνωμένων Εθνών για τα Δικαιώματα του Παιδιού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει στην τροποποίηση της υπό αναφορά νομοθεσίας, ώστε να διασφαλιστούν με τον καλύτερο δυνατό τρόπο το συμφέρον και η προστασία του παιδιού, καθιστώντας παράνομη την παρουσία των ανηλίκων στους χώρους του καζίνου.»
