_id: 23.06.011.02.213_213
_position_on_page: 213
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_213.htm
by:
- mp_id: perdikis-giorgos
date: '2017-10-11'
heading: Ερώτηση με αρ. 23.06.011.02.213, ημερομηνίας 11 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.213
text: |-
  «Έχω πληροφορηθεί ότι το Γραφείο Επιτρόπου Διοικήσεως και Ανθρωπίνων Δικαιωμάτων έχει εκφράσει τη διαφωνία του όσον αφορά στην απόφαση του Υπουργείου Παιδείας και Πολιτισμού για δημιουργία εντός του Κέντρου Υποδοχής και Φιλοξενίας Αιτητών Διεθνούς Προστασίας στην Κοφίνου προπαρασκευαστικής τάξης για τα παιδιά που βρίσκονται σε ηλικία ένταξης στη μέση εκπαίδευση και έχουν αποκλειστεί ή δεν έχουν ενταχθεί σε σχολικές μονάδες. Η απόφαση αυτή φαίνεται να πλήττει καίρια το δικαίωμα των παιδιών στην εκπαίδευση και δε διασφαλίζει την ομαλή και ισότιμη ένταξη των παιδιών προσφύγων στο εκπαιδευτικό σύστημα και στο σχολικό περιβάλλον. Την ίδια θέση φαίνεται να συμμερίζονται η Επίτροπος Προστασίας των Δικαιωμάτων του Παιδιού, αλλά και μη κυβερνητικές οργανώσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υλοποιηθεί η απόφαση για δημιουργία προπαρασκευαστικής τάξης εντός του κέντρου υποδοχής και κατά πόσο λήφθηκαν υπόψη οι πιο πάνω αντιρρήσεις των αρμόδιων φορέων. Επίσης παρακαλώ τον αρμόδιο υπουργό να πληροφορήσει το σώμα με ποια μέτρα διασφαλίζεται η ομαλή και ισότιμη ένταξη των παιδιών προσφύγων στο εκπαιδευτικό σύστημα και στο σχολικό περιβάλλον.»
