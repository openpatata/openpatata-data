_position_on_page: 72
_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_072.htm
by:
- Περδίκης Γιώργος
date: '2011-07-12'
heading: Ερώτηση με αρ. 23.06.009.05.02.072, ημερομηνίας 12 Ιουλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.072
text: |-
  «Έχω πληροφορηθεί ότι οι μη κυβερνητικοί οργανισμοί WWF και “Oceana” υποστηρίζουν, με επιστολή που απέστειλαν στις αρμόδιες κυπριακές και ευρωπαϊκές αρχές, ότι η περιοχή στην οποία θα πραγματοποιηθούν οι γεωτρήσεις για φυσικό αέριο στο οικόπεδο 12 της Αποκλειστικής Οικονομικής Ζώνης της Κύπρου εμπίπτει σε προστατευόμενη ζώνη, καθώς εκεί υπάρχει το μεγαλύτερο υποθαλάσσιο βουνό της Μεσογείου, ο “Ερατοσθένης”, όπως ονομάζεται.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ευσταθούν οι ισχυρισμοί των μη κυβερνητικών οργανισμών ότι η περιοχή στην οποία θα πραγματοποιηθούν οι γεωτρήσεις για φυσικό αέριο εμπίπτει σε προστατευόμενη περιοχή. Παρακαλώ επίσης τον αρμόδιο υπουργό να καταθέσει στη Βουλή των Αντιπροσώπων αν έχει γίνει περιβαλλοντική μελέτη αναφορικά με τις γεωτρήσεις για φυσικό αέριο στο οικόπεδο 12 της Αποκλειστικής Οικονομικής Ζώνης της Κύπρου.»
