_id: 23.06.009.03.550_553
_position_on_page: 553
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_550.htm
by:
- Μητσόπουλος Τάσος
date: '2009-05-26'
heading: Ερώτηση με αρ. 23.06.009.03.550, ημερομηνίας 26 Μαΐου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.550
text: |-
  «Επειδή δυστυχώς μέχρι σήμερα δεν έχει απαντηθεί η ερώτηση με αρ. 23.06.009.01.286, την οποία υπέβαλα στις 27 Φεβρουαρίου 2007, που αφορά το φαινόμενο των παραθρησκευτικών οργανώσεων και καταστροφικών λατρειών, το οποίο προσλαμβάνει ανησυχητικές διαστάσεις και έχει οργανωμένα απασχολήσει το σύνολο σχεδίων των ευρωπαϊκών κυβερνήσεων, το Συμβούλιο της Ευρώπης, την Ευρωπαϊκή Ένωση και άλλους οργανισμούς, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  1. Τον αριθμό των σεκτών και παραθρησκευτικών οργανώσεων που δραστηριοποιούνται στην Κύπρο, δεδομένου ότι παλαιότερα είχε γίνει λόγος από το Υπουργείο Δικαιοσύνης και Δημοσίας Τάξεως για ύπαρξη διακόσιων περίπου τέτοιων οργανώσεων.

  2. Τα προληπτικά μέτρα που λαμβάνονται για τη συνετή και έγκαιρη ενημέρωση του κοινού για τα καταστροφικά και ολοκληρωτικά χαρακτηριστικά τέτοιων οργανώσεων, πολλές από τις οποίες στο εξωτερικό είναι υπεύθυνες ακόμη και για μαζικούς θανάτους.

  3. Κατά πόσο προτίθεται να δημιουργήσει παρατηρητήριο για την παρακολούθηση της εξέλιξης του φαινομένου, την υποβολή καταγγελιών και παραπόνων από πολίτες και την παροχή συμβουλευτικής στήριξης, όπως συμβαίνει σε αρκετές ευρωπαϊκές χώρες, π.χ. Γαλλία, Ρωσία, Γερμανία, Αυστρία, Βέλγιο, Ελβετία.

  Επισυνάπτεται η ερώτηση με αρ. 23.06.009.01.286.»
