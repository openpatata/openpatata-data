answers:
- http://www2.parliament.cy/parliamentgr/008_03/23_06_008_02_022.htm
by:
- Παπαδοπούλου Αντιγόνη
date: '2002-08-21'
heading: Ερώτηση με αρ. 23.06.008.02.022 που υποβλήθηκε από τη βουλευτή εκλογικής
  περιφέρειας Λευκωσίας κ. Αντιγόνη Παπαδοπούλου την 21η Αυγούστου 2002.
identifier: 23.06.008.02.022
text: |-
  «Δημοσιεύματα του τύπου φέρουν τη Βρετανία να εμπλέκεται ενεργότερα σε λύση του Κυπριακού που να είναι σύμφωνη με τα βρετανικά συμφέροντα αντί με το κοινοτικό κεκτημένο. Οι πρόσφατες δηλώσεις του λόρδου Χάνεϊ και του Πήτερ Χέιν για κατάλυση της Κυπριακής Δημοκρατίας, διάσπαση και τριχοτόμηση της κρατικής κυριαρχίας, δημιουργία της “νέας Κύπρου”, ισότιμη συμμετοχή και καθεστώς των μερών αυτό αποδεικνύουν. Η κατευναστική παρέμβαση και αναφορά του Βρετανού Υφυπουργού Παιδείας δε μας ικανοποιεί. Αντίθετα, είναι “βάναυσος εμπαιγμός” της νοημοσύνης μας.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων κατά πόσο η κυβέρνηση είναι πλήρως ενημερωμένη για τα τεκταινόμενα και σε ποιες ενέργειες σκοπεύει να προβεί, ώστε να προστατεύσει την Κύπρο και να ανατρέψει τις ανεπιθύμητες επιπλοκές που η βρετανική διπλωματία απεργάζεται.»
