_id: 23.06.011.01.873_873
_position_on_page: 873
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-05-23'
heading: Ερώτηση με αρ. 23.06.011.01.873, ημερομηνίας 23 Μαΐου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.873
text: |-
  «Σύμφωνα με πρόσφατο δημοσίευμα, στο δρόμο Ορκόντα-Πύργου-Κάμπου της Τσακίστρας ελλοχεύουν μεγάλοι κίνδυνοι για τα αγρινά, καθώς αποκόπτεται στη μέση ο βιότοπος του ενδημικού μας είδους. Τα αγρινά, ειδικά αυτή την εποχή που βρίσκονται στη φάση που φροντίζουν τα νεογέννητά τους, αναγκάζονται να κατεβαίνουν από το βουνό για να βρουν νερό. Λόγω του ότι δεν υπάρχει άνοιγμα στα προστατευτικά κιγκλιδώματα, είτε αυτοτραυματίζονται είτε πέφτουν θύματα λαθροθηρίας από επιτηδείους που καραδοκούν λόγω της αγοραπωλησίας του συγκεκριμένου είδους στη μαύρη αγορά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια μέτρα πρόκειται να λάβει για την προστασία του ενδημικού μας είδους, όπως π.χ. με τη δημιουργία διόδων μέσω ανοιγμάτων στα προστατευτικά κιγκλιδώματα και την αύξηση των περιπολιών από το Τμήμα Δασών και την Υπηρεσία Θήρας και Πανίδας.»
