_id: 23.06.008.03.335_335
_position_on_page: 335
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_335.htm
by:
- mp_id: karas-antonis
date: '2004-01-16'
heading: Ερώτηση με αρ. 23.06.008.03.335, ημερομηνίας 16 Ιανουαρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.03.335
text: |-
  «Από πολλές έρευνες που έχουν γίνει σε διάφορες χώρες του εξωτερικού (π.χ. ΗΠΑ και Σουηδία) προκύπτει ότι τα κινητά τηλέφωνα κατά τη χρήση τους, και όχι μόνο, εκπέμπουν ραδιενέργεια.

  Σύμφωνα με αυτές τις μελέτες, η ραδιενέργεια, εάν εκπέμπεται καθημερινά και για μεγάλο χρονικό διάστημα στο ίδιο οργανικό σημείο του ανθρώπου (εγκέφαλος), μπορεί να προκαλέσει βλάβη, δημιουργώντας νεοπλασίες στα επιμέρους όργανά του.

  Αυξημένες πιθανότητες πρόκλησης βλαβών στην υγεία υπάρχουν για τους νέους ανθρώπους, επειδή λόγω του νεαρού των κυττάρων τους είναι περισσότερο ευπρόσβλητοι.

  Παρόμοιου τύπου επιβλαβείς επιπτώσεις στην υγεία φαίνεται να προκαλούν και οι κεραίες κινητής τηλεφωνίας που είναι τοποθετημένες σε κατοικημένες περιοχές.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

  1. Εάν και εφόσον έχουν αξιολογηθεί οι προαναφερθείσες μελέτες από τα αρμόδια τμήματα του κράτους, πόσο αναγκαία θεωρείται η ύπαρξη νομοθετικής ρύθμισης με την οποία να τίθενται συγκεκριμένοι κανόνες και να προβλέπονται οι ευθύνες για τις τηλεφωνικές εταιρείες, όταν προκαλείται βλάβη στην υγεία του χρήστη κινητής τηλεφωνικής συσκευής;

  2. Σε ό,τι αφορά τους κινδύνους για την υγεία από κεραίες κινητής τηλεφωνίας, πώς αξιολογούνται και πόσο αναγκαία θεωρείται η μη εγκατάστασή τους σε κατοικημένες περιοχές;»
