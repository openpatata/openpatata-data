answers:
- http://www2.parliament.cy/parliamentgr/008_03/23_06_008_03_211.htm
identifier: 23.06.008.03.211
question:
  by:
  - Θεοχάρους Ελένη
  date: '2003-10-27'
  text: |-
    «Σε πρόσφατη επιτόπια επίσκεψή μου σε ακριτικά φυλάκια, συγκεκριμένα στην περιοχή Αφυσάλου, έγινα δέκτης παραπόνων από εθνοφρουρούς που υπηρετούν εκεί ότι η πολιτεία φαίνεται να τους έχει ξεχάσει στην ακριτική αυτή περιοχή. Τους εξήγησα ότι η κατάσταση στην πατρίδα μας επιβάλλει όπως κάποιοι υπηρετούν στα ακριτικά φυλάκια και πως η οποιαδήποτε ταλαιπωρία αποτελεί μέρος της υποχρέωσής τους προς αυτήν. Παρά ταύτα, οι εν λόγω εθνοφρουροί δήλωσαν πως θεωρούν άδικο το γεγονός κάποιοι να υπηρετούν σε “δυσμενή” σημεία για περίοδο πέραν των δεκατριών μηνών ή/και ολόκληρη τη θητεία τους και άλλοι να υπηρετούν τη θητεία τους μέσα ή κοντά στις πόλεις.

    Παρακαλείται το αρμόδιο υπουργείο να ενημερώσει τη Βουλή των Αντιπροσώπων αναφορικά με τα ακόλουθα:

    1. Τον τρόπο με τον οποίο αποφασίζονται οι μεταθέσεις των εθνοφρουρών.

    2. Πόσο συχνά γίνονται μεταθέσεις εθνοφρουρών.

    3. Κατά πόσο υπάρχει ανώτατο χρονικό όριο στην υπηρεσία εθνοφρουρών σε ακριτικά φυλάκια.

    4. Κατά πόσο υπάρχει σύστημα εναλλαγής όσον αφορά την τοποθέτηση εθνοφρουρών σε απομακρυσμένα / ακριτικά φυλάκια.»
  title: Ερώτηση με αρ. 23.06.008.03.211, ημερομηνίας 27 Οκτωβρίου 2003, της βουλευτού
    εκλογικής περιφέρειας Λεμεσού κ. Ελένης Θεοχάρους
