_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1335.htm
by:
- Περδίκης Γιώργος
date: '2010-06-25'
heading: Ερώτηση με αρ. 23.06.009.04.1335, ημερομηνίας 25 Ιουνίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1335
text: |-
  «Έχω πληροφορηθεί ότι οι κοινοτάρχες Κάτω και Πάνω Ζώδιας και τα οργανωμένα σωματεία, η Παγκοινοτική Κίνηση Ζώδιας, ο Σύλλογος Αποφοίτων Ανωτέρων Σχολών Ζώδιας και ο Εθνικός Σύλλογος Ζώδιας “Νικόλαος Π. Γιάγκου”, με επιστολή τους προς τον Υπουργό Εσωτερικών επαναφέρουν το δίκαιο αίτημα για ανακήρυξη της Ζώδιας -της μόνης κατεχόμενης κοινότητας που πληρεί τις αναγκαίες νομικές προϋποθέσεις- σε δήμο.

  Στην επιστολή των Ζωδιατών τονίζεται ότι η ανακήρυξη της Ζώδιας σε δήμο πρέπει να προωθηθεί και να υλοποιηθεί το συντομότερο, έτσι ώστε, με την επιστροφή σε μια ελεύθερη Ζώδια, οι Ζωδιάτες να είναι σε καλύτερη θέση για ομαλή επανεγκατάσταση στα σπίτια και τις περιουσίες τους σε ένα δήμο απαλλαγμένο από τα τουρκικά στρατεύματα κατοχής και τους εποίκους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ικανοποιήσει το δίκαιο αίτημα των φορέων της κατεχόμενης Ζώδιας.»
