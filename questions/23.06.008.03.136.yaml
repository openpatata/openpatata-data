answers: []
by:
- Περδίκης Γιώργος
date: '2003-09-29'
heading: Ερώτηση με αρ. 23.06.008.03.136 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 29 Σεπτεμβρίου 2003
identifier: 23.06.008.03.136
text: |-
  «Έχω πληροφορηθεί ότι από την πλήρη ανάληψη των αρμοδιοτήτων της, την 1η Ιανουαρίου 2002, η Αρχή Προσφύγων δεν έχει αναγνωρίσει ούτε ένα πρόσωπο ως πρόσφυγα ούτε και έχει αναγνωρίσει σε οποιοδήποτε πρόσωπο οποιασδήποτε μορφής συμπληρωματική προστασία. Αντίθετα, όλες οι μέχρι σήμερα υποθέσεις που εξέτασε ο Κλάδος Ασύλου του Υπουργείου Εσωτερικών έχουν απορριφθεί ως πρόδηλα αβάσιμες αιτήσεις ασύλου, με συνέπεια οι ενδιαφερόμενοι να μη δικαιούνται καν να ασκήσουν έφεση ενώπιον της Αναθεωρητικής Αρχής, σύμφωνα με το μέχρι πρόσφατα ισχύον νομοθετικό καθεστώς.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί μέσα στις συνθήκες πολιτικής αναταραχής που βιώνει η περιοχή μας, συνθήκες που προκάλεσαν νέο κύμα προσφύγων (Κούρδων, Παλαιστινίων, Ιρακινών, Ιρανών και άλλων), το Υπουργείο Εσωτερικών δεν έχει διαπιστώσει ούτε μία γνήσια περίπτωση πολιτικού ασύλου.»
