_id: 23.06.009.01.011_11
_position_on_page: 11
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/istoselida/parliamentGR/008_03c/23_06_009_01_011.htm
by:
- Περδίκης Γιώργος
date: '2006-08-02'
heading: Ερώτηση με αρ. 23.06.009.01.011, ημερομηνίας 2 Αυγούστου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.011
text: |-
  «Έχω πληροφορηθεί ότι μία μεγάλη ομάδα από άρρενες πολίτες της Κυπριακής Δημοκρατίας πιθανόν να είναι αδικημένοι. Πρόκειται για όλους όσοι υπηρέτησαν στην Εθνική Φρουρά στα δύσκολα χρόνια μεταξύ 1973 και 1976. Οι άνθρωποι αυτοί ισχυρίζονται ότι υπηρέτησαν στην Εθνική Φρουρά για υπερβολικά μεγάλη χρονική περίοδο (μέχρι και τέσσερα χρόνια), για να αντιμετωπιστεί η έκτακτη ανάγκη στην οποία βρέθηκε η χώρα μας μετά την τουρκική εισβολή. Τώρα αυτοί οι άνθρωποι, οι οποίοι βρίσκονται σε δυσμενέστερη θέση σε σχέση με τις υπόλοιπες σειρές στρατιωτών, διαμαρτύρονται για κατάφωρη αδικία.

  Παρακαλείται το αρμόδιο υπουργείο να εξετάσει το θέμα και να πληροφορήσει τη Βουλή των Αντιπροσώπων για την έκταση και την έντασή του. Επίσης, να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να τεθεί τέρμα στην αδικία αυτή.»
