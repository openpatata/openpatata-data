_position_on_page: 420
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_420.htm
by:
- Περδίκης Γιώργος
date: '2003-06-23'
heading: Ερώτηση με αρ. 23.06.008.02.420 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 23 Ιουνίου 2003
identifier: 23.06.008.02.420
text: |-
  «Το Νοέμβριο του 2000 το Κίνημα Οικολόγων Περιβαλλοντιστών είχε διεξαγάγει έρευνα σε τριάντα πέντε δημοτικά σχολεία της πρωτεύουσας σχετικά με την ύπαρξη στοιχειωδών διευκολύνσεων για τη διακίνηση ατόμων με κινητικά προβλήματα (π.χ. ατόμων σε τροχοκαθίσματα κ.λπ.). Τα αποτελέσματα της έρευνας ήταν απογοητευτικά.

  Σύμφωνα με τα συμπεράσματα της έρευνας, μόνο σε τρία σχολεία εντοπίστηκαν κάποια ελάχιστα στοιχειώδη έργα (ράμπα πρόσβασης), αλλά και αυτά ήταν εκτός τεχνικών προδιαγραφών, ενώ σημειώθηκε έλλειψη πληροφόρησης από τις διευθύνσεις των σχολείων. Το Φεβρουάριο του 2001 το Υπουργείο Παιδείας και Πολιτισμού ζήτησε από τις σχολικές εφορίες της πρωτεύουσας να γίνουν τα απαραίτητα έργα (αρ. φακ. Υ.Π.Π.343/68/Β).

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων σε ποια κατάσταση βρίσκεται σήμερα το θέμα της προσβασιμότητας στα δημοτικά σχολεία από άτομα με δυσκολία στην κίνηση τόσο στη Λευκωσία όσο και σε ολόκληρη την Κύπρο.»
