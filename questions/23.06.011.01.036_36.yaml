_id: 23.06.011.01.036_36
_position_on_page: 36
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_036.htm
by:
- mp_id: perdikis-giorgos
date: '2016-07-28'
heading: Ερώτηση με αρ. 23.06.011.01.036, ημερομηνίας 28 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.036
text: |-
  «Έχω πληροφορηθεί για τις έντονες αντιδράσεις που υπάρχουν από κατοίκους του δήμου Στροβόλου αναφορικά με την ενδεχόμενη ανανέωση της προσωρινής πολεοδομικής άδειας της εταιρείας “Pittas Industries Ltd” κατά παρέκκλιση του Τοπικού Σχεδίου Λευκωσίας για χωροθέτηση βιομηχανικής ανάπτυξης σε εμπορική και οικιστική ζώνη. Σύμφωνα με την επιστολή που έλαβα από διαμαρτυρόμενους κατοίκους της περιοχής, η λειτουργία του εργοστασίου/τυροκομείου προκαλεί πληθώρα προβλημάτων, αφού προκαλεί προβλήματα στο περιβάλλον και μεγάλη οχληρία. Σχετική είναι η επιστολή των κατοίκων της περιοχής προς την Επαρχιακή Διοίκηση Λευκωσίας και το Τμήμα Πολεοδομίας και Οικήσεως, την οποία και σας επισυνάπτω.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει με την ανανέωση της προσωρινής πολεοδομικής άδειας της εταιρείας “Pittas Industries Ltd” παρά τις έντονες αντιδράσεις που υπάρχουν από τους κατοίκους της περιοχής. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν έχει λάβει μέτρα για την απομάκρυνση του εργοστασίου από την οικιστική περιοχή Στροβόλου και ποια είναι αυτά.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
