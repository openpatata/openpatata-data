answers:
- http://www2.parliament.cy/parliamentgr/008-3f/23_06_010_02.085.htm
by:
- Περδίκης Γιώργος
date: '2012-09-05'
heading: Ερώτηση με αρ. 23.06.010.02.085, ημερομηνίας 5 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.085
text: |-
  «Έχω πληροφορηθεί ότι στις 24 Μαΐου 2012 το Ευρωπαϊκό Κοινοβούλιο υιοθέτησε ψήφισμα σύμφωνα με το οποίο η Ευρωπαϊκή Ένωση πρέπει να κάνει καλύτερη χρήση των φυσικών πόρων της. Σύμφωνα με το ψήφισμα, τα πολύτιμα αγαθά πρέπει να ανακτώνται αντί να καταλήγουν σε χώρους υγειονομικής ταφής ή αποτέφρωσης, ενώ η φορολογία πρέπει να τιμωρεί τη σπατάλη των πόρων. Η εφαρμογή των προτάσεων του ψηφίσματος αυτού σημαίνει οικονομική ανάπτυξη, δημιουργία θέσεων εργασίας και προστασία του περιβάλλοντος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να μειωθεί η σπατάλη των φυσικών πόρων, καθώς και αν προτίθεται να επιβάλει οποιαδήποτε φορολογία που να τιμωρεί τη σπατάλη των πόρων.»
