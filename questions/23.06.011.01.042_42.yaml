_id: 23.06.011.01.042_42
_position_on_page: 42
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-07-28'
heading: Ερώτηση με αρ. 23.06.011.01.042, ημερομηνίας 28 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.042
text: |-
  «Από πρόσφατη συνάντηση που είχα με αντιπροσωπία του Συνδέσμου Νόμιμων Μπυραριών Αγίας Νάπας πληροφορήθηκα για τα προβλήματα που αντιμετωπίζουν οι ιδιοκτήτες μπιραριών Αγίας Νάπας εξαιτίας της δημιουργίας συνθηκών αθέμιτου ανταγωνισμού. Σύμφωνα με το σύνδεσμο, στην περιοχή της Αγίας Νάπας παρατηρείται τα τελευταία χρόνια έξαρση στην εμφάνιση νέων περιπτέρων, τα οποία πωλούν αλκοολούχα ποτά και συχνά έχουν το μέγεθος καταστημάτων λιανικής πώλησης προϊόντων, τροφίμων και ποτών. Τα περίπτερα αυτά μπορούν να πωλούν εμφιαλωμένα ποτά με περιεκτικότητα σε οινόπνευμα λιγότερη του 5%, που σημαίνει πρακτικά όλα τα είδη της μπίρας. Ως αποτέλεσμα, τα περίπτερα και οι δημόσιοι χώροι (πεζόδρομοι, δρόμοι κ.λ.π.) μετατρέπονται σε ανοικτές μπιραρίες. Όπου υπάρχει τέτοιας μορφής περίπτερο δημιουργείται μεγάλη οχληρία, ρύπανση και οχλαγωγία. Οι νόμιμες επιχειρήσεις (μπιραρίες) χάνουν την πελατεία τους, αφού τα περίπτερα λειτουργούν είκοσι τέσσερις ώρες ανά εικοσιτετράωρο, χωρίς να έχουν τα ίδια έξοδα λειτουργίας με τις μπιραρίες.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα μέτρα που προτίθεται να λάβει, προκειμένου να βρεθεί λύση στο πρόβλημα αθέμιτου ανταγωνισμού που αντιμετωπίζουν οι νόμιμες μπιραρίες της Αγίας Νάπας, οχληρίας και ασφάλειας που δημιουργείται με τη λειτουργία των περιπτέρων ως άτυπων μπιραριών.»
