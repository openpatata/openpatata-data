answers: []
identifier: 23.06.009.05.02.126
question:
  by:
  - Κυριακίδου Αθηνά
  date: '2011-07-29'
  text: |-
    «Την 21η Απριλίου 2011 η Επαρχιακή Διοίκηση Λεμεσού με επιστολή της ενημέρωσε τον πρόεδρο και τα μέλη του κοινοτικού συμβουλίου Παλόδειας ότι δεν είναι δυνατό να προωθηθεί το αίτημα για επέκταση του κοιμητηρίου της κοινότητας, καθώς οι απόψεις του επαρχιακού λειτουργού του Τμήματος Πολεοδομίας και Οικήσεως Λεμεσού παραμένουν αρνητικές. Σύμφωνα με την επιστολή, ο λόγος της αρνητικής απόφασης καταγράφεται σε άλλες σχετικές επιστολές και συνίσταται στο ότι το κοιμητήριο βρίσκεται σε πολεοδομική ζώνη με υψηλό συντελεστή δόμησης και η επέκτασή του θα επηρεάσει την ανάπτυξη των άλλων τεμαχίων. Ωστόσο, σύμφωνα με πληροφορίες που έχω στη διάθεσή μου, φαίνεται ότι η απόφαση του επαρχιακού λειτουργού του Τμήματος Πολεοδομίας και Οικήσεως Λεμεσού αλλάζει.

    Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων αν οι σχετικές πληροφορίες ανταποκρίνονται στην πραγματικότητα και, εάν ναι, για ποιους λόγους έχει αλλάξει το σκεπτικό της προηγούμενης απόφασης, καθώς οι λόγοι που οδήγησαν στην απόρριψη της αίτησης εξακολουθούν να υφίστανται.»
  title: Ερώτηση με αρ. 23.06.009.05.02.126, ημερομηνίας 29 Ιουλίου 2011, της βουλευτού
    εκλογικής περιφέρειας Λεμεσού κ. Αθηνάς Κυριακίδου
