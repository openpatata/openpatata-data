answers:
- http://www2.parliament.cy/parliamentgr/008_03/23_06_008_03_319.htm
by:
- Ομήρου Γιαννάκης
date: '2004-01-09'
heading: Ερώτηση με αρ. 23.06.008.03.319, ημερομηνίας 9 Ιανουαρίου 2004, του βουλευτή
  εκλογικής περιφέρειας Πάφου κ. Γιαννάκη Ομήρου
identifier: 23.06.008.03.319
text: |-
  «Καλείται το αρμόδιο υπουργείο να πληροφορήσει τη Βουλή των Αντιπροσώπων πώς προτίθεται να λύσει τα πιο κάτω προβλήματα, τα οποία αντιμετωπίζει η δημοτική εκπαίδευση στην Πάφο και τα οποία έχει εγείρει η Εφορία Ελληνικών Εκπαιδευτηρίων Πάφου:

  1. Ανέγερση δύο νέων δημοτικών σχολείων (το πρώτο στην ενορία Αποστόλου Παύλου και το δεύτερο σε χώρο που πρέπει να απαλλοτριωθεί στην περιοχή “Έξω Βρύση”).

  2. Εγκατάσταση κεντρικής θέρμανσης σε σχολεία όπου δεν υπάρχει.

  3. Αναβάθμιση αντισεισμικών έργων.

  4. Ανέγερση κυλικείων.

  5. Ανέγερση αποθηκευτικών χώρων σε όλα τα δημοτικά σχολεία.

  6. Ανέγερση κλιμακοστασίων εκεί όπου χρειάζονται, γιατί το θέμα αυτό άπτεται της ασφάλειας των μαθητών.

  7. Εγκατάσταση ανελκυστήρων στα σχολεία, για να κινούνται άνετα στους σχολικούς χώρους τα παιδιά με ειδικές ανάγκες.

  8. Ανέγερση τριών νέων δημοτικών σχολείων σε αντικατάσταση των υφιστάμενων Α΄, Β΄ και Ζ΄, που βρίσκονται στο κέντρο της πόλης και που δεν πληρούν τις αναγκαίες ευρωπαϊκές προδιαγραφές.

  9. Δημιουργία κατάλληλων χώρων για τη Σχολιατρική Υπηρεσία.

  10. ’μεση συντήρηση του Β΄ Δημοτικού Σχολείου.

  11. Γενική συντήρηση, περίφραξη και ανέγερση αίθουσας πολλαπλής χρήσης για τις ανάγκες των μαθητών.

  12. Γενική συντήρηση και περίφραξη του Δ΄ Δημοτικού Σχολείου.

  13. Συμπλήρωση της περίφραξης του Ε΄ Δημοτικού Σχολείου για την ασφάλεια των παιδιών. Επιβάλλεται να δημιουργηθούν εξωτερικά κλιμακοστάσια. Το σχολείο είναι διώροφο με δύο μεγάλους εσωτερικούς διαδρόμους στους οποίους ανοίγουν όλες οι πόρτες των αιθουσών. Τα παιδιά αναγκάζονται να μπαίνουν και να βγαίνουν από την κεντρική είσοδο του σχολείου και από μια είσοδο στα νοτιοανατολικά του κτιρίου.

  14. Ανέγερση αίθουσας τεχνολογίας, αίθουσας πολλαπλής χρήσης και τριών αποχωρητηρίων για τις ανάγκες των μαθητών του Η΄ Δημοτικού Σχολείου.

  15. Ανέγερση αίθουσας πολλαπλής χρήσης και νέων αποχωρητηρίων για τις ανάγκες των μαθητών του Θ΄ Δημοτικού Σχολείου.

  16. Διαμόρφωση - επίστρωση της αυλής και ανέγερση αίθουσας για παιδιά με ειδικές ανάγκες στο Ι΄ Δημοτικό Σχολείο.

  17. Επέκταση - ολοκλήρωση της κεντρικής θέρμανσης στο ΙΑ΄ Δημοτικό Σχολείο.»
