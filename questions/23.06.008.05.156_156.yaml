_id: 23.06.008.05.156_156
_position_on_page: 156
_sources:
- http://www2.parliament.cy/parliamentgr/008_02/chronological/008_02_HE.htm
answers: []
by:
- Κληρίδης Χρίστος
date: '2005-11-28'
heading: Ερώτηση με αρ. 23.06.008.05.156, ημερομηνίας 28 Νοεμβρίου 2005, του βουλευτή
  εκλογικής περιφέρειας Λευκωσίας κ. Χρίστου Κληρίδη
identifier: 23.06.008.05.156
text: |-
  «Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων πόσα διατάγματα απέλασης έχουν εκδοθεί από την ημερομηνία της ένταξης της Κυπριακής Δημοκρατίας στην Ευρωπαϊκή Ένωση μέχρι σήμερα, όπως δώσει λεπτομέρειες για την υπηκοότητα των ατόμων κατά των οποίων έχουν εκδοθεί τα διατάγματα απελάσεων, καθώς και για τα χρόνια παραμονής ενός εκάστου στην Κυπριακή Δημοκρατία, δίδοντας την ημερομηνία της πρώτης άφιξής τους στην Κύπρο.

  Παρακαλείται παράλληλα όπως πληροφορήσει το σώμα για τους αντίστοιχους αριθμούς και τις λεπτομέρειες ως ανωτέρω για τα προηγούμενα δύο χρόνια πριν από την ένταξη.

  Τέλος, παρακαλείται όπως πληροφορήσει τη Βουλή των Αντιπροσώπων σε ποιο στάδιο βρίσκεται η προώθηση της θέσπισης κυπριακής νομοθεσίας για ενσωμάτωση των διάφορων κανονισμών, Οδηγιών και/ή αποφάσεων της Ευρωπαϊκής Ένωσης και/ή του Συμβουλίου της Ευρώπης σε σχέση με το δικαίωμα των αλλοδαπών από τρίτες χώρες που έχουν ζήσει πέραν των πέντε ετών και/ή πέραν των δέκα ετών στην Κυπριακή Δημοκρατία να εξασφαλίζουν πλέον μόνιμη άδεια διαμονής και εργασίας, ποια είναι η τελική πολιτική του υπουργείου για αυτές τις επιπτώσεις και πόσοι οι επηρεαζόμενοι.»
