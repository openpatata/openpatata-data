_id: 23.06.011.02.250_250
_position_on_page: 250
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_250.htm
by:
- mp_id: perdikis-giorgos
date: '2017-11-06'
heading: Ερώτηση με αρ. 23.06.011.02.250, ημερομηνίας 6 Νοεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.250
text: |-
  «Έχω γίνει δέκτης καταγγελιών σχετικά με τη δράση κυκλώματος παράνομης εισαγωγής οχημάτων μέσω των κατεχομένων. Το κύκλωμα με στόχο να αποφύγει την επιβολή δασμών φαίνεται να εισάγει οχήματα από τα κατεχόμενα λιμάνια στα ονόματα ατόμων κατόχων ξένων διαβατηρίων και μετά από σημεία μη ελεγχόμενα από την Κυπριακή Δημοκρατία τα μεταφέρει στις ελεύθερες περιοχές. Οι καταγγελίες αναφέρονται και σε εκτελωνιστικά γραφεία στις ελεύθερες περιοχές τα οποία φαίνεται να συνδράμουν στην εγγραφή των εν λόγω οχημάτων με νομότυπες διαδικασίες. Σύμφωνα με τις πληροφορίες μου, πρόκειται για οχήματα μεγάλου κυβισμού και πολυτελείας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν έρθει εις γνώση του οι εν λόγω καταγγελίες και ποια μέτρα πρόκειται να λάβει για τη διερεύνηση της υπόθεσης.»
