_position_on_page: 114
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.114.htm
by:
- Περδίκης Γιώργος
date: '2012-09-18'
heading: Ερώτηση με αρ. 23.06.010.02.114, ημερομηνίας 18 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.114
text: |-
  «Σύμφωνα με τις γραπτές απαντήσεις του Υπουργού Γεωργίας, Φυσικών Πόρων και Περιβάλλοντος στα ερωτήματα που του είχα υποβάλει σε κατ’ ιδίαν συνάντηση που είχα μαζί του στις 22 Αυγούστου, πληροφορήθηκα ότι η αλιεία σε βάθος μικρότερο από πέντε μέτρα από επαγγελματίες ψαράδες (κατηγορίας Α΄, Β΄ και Γ΄) και η αλιεία εντός περιοχής λουομένων (πέντε μέτρα) από επαγγελματίες ψαράδες (κατηγορίας Α΄, Β΄ και Γ΄) είναι παράνομες εποχιακά και καταγγέλλονται. Σύμφωνα με την απάντηση του υπουργού, η αλιεία σε βάθος μικρότερο των πέντε μέτρων από επαγγελματίες ψαράδες απαγορεύεται από την 1η Ιουνίου μέχρι την 30ή Σεπτεμβρίου κάθε έτους, ενώ η αλιεία εντός των εποχιακών περιοχών λουομένων από επαγγελματίες ψαράδες επίσης απαγορεύεται.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί η απαγόρευση της αλιείας εντός των εποχιακών περιοχών λουομένων ισχύει μόνο για τους επαγγελματίες ψαράδες και γιατί η περίοδος απαγόρευσης περιορίζεται μόνο από την 1η Ιουνίου μέχρι και την 30ή Σεπτεμβρίου.»
