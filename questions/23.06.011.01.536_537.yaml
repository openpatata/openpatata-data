_id: 23.06.011.01.536_537
_position_on_page: 537
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_536.htm
by:
- mp_id: dimitriou-annita
date: '2017-02-10'
heading: Ερώτηση με αρ. 23.06.011.01.536, ημερομηνίας 10 Φεβρουαρίου 2017, της βουλευτού
  εκλογικής περιφέρειας Λάρνακας κ. Αννίτας Δημητρίου
identifier: 23.06.011.01.536
text: |-
  «Παρακαλούνται οι αρμόδιοι υπουργοί να ενημερώσουν τη Βουλή των Αντιπροσώπων για τα πιο κάτω ερωτήματα:

  1. Ποιες πολιτικές έχουν εφαρμοσθεί μέχρι σήμερα για εξοικονόμηση πόρων από πλευράς κράτους όσον αφορά τη διαχείριση του δημόσιου στόλου οχημάτων;

  2. Υπάρχει η πολιτική να εφαρμοστούν και ανάλογα μέτρα (λ.χ. GPS και έξυπνο δαχτυλίδι καυσίμων) στον ευρύτερο δημόσιο τομέα;

  3. Πόσα οχήματα διαφόρων τύπων είχε η Δημοκρατία, κατά υπουργείο, από το 2008 μέχρι και σήμερα; Έχει διενεργηθεί οποιαδήποτε μελέτη ή προγραμματίζεται η αντικατάσταση των παλαιών οχημάτων, τα οποία ρυπαίνουν το περιβάλλον, είναι ενεργοβόρα και το κράτος δαπανά τεράστια ποσά για επισκευή και συντήρησή τους;

  4. Ποιο είναι το ετήσιο ποσό που έχει δαπανηθεί από το κράτος, από το 2008 μέχρι και σήμερα, για επισκευή, εφοδιασμό με καύσιμα και συντήρηση των οχημάτων που παραχωρούνται στους δικαιούχους αποκλειστικής χρήσης και μη αποκλειστικής χρήσης, με βάση τους περί της Παροχής Ορισμένων Ωφελημάτων σε Καθορισμένους Δικαιούχους του Κρατικού Τομέα και του Ευρύτερου Δημόσιου Τομέα Νόμους του 2014; Η πολιτική της αγοράς ή της ενοικιαγοράς νέων αυτοκινήτων για τους εν λόγω δικαιούχους θα επιφέρει εξοικονομήσεις στα δημόσια οικονομικά;»
