_id: 23.06.008.04.927_312
_position_on_page: 312
_sources:
- http://www2.parliament.cy/parliamentgr/008_02/chronological/008_02_HD_3.htm
answers: []
by:
- mp_id: mavrou-eleni
date: '2005-07-01'
heading: Ερώτηση με αρ. 23.06.008.04.927, ημερομηνίας 1ης Ιουλίου 2005, της βουλευτού
  εκλογικής περιφέρειας Λευκωσίας κ. Ελένης Μαύρου
identifier: 23.06.008.04.927
text: |-
  «Διερευνώντας την εφαρμογή της νομοθεσίας περί της Κατοχύρωσης και της Προστασίας των Δικαιωμάτων των Ασθενών, αρ. 1(Ι) 2005, έχουμε εντοπίσει τα ακόλουθα προβλήματα:

  1. Δεν έχουν καθιδρυθεί οι Επιτροπές Εξέτασης Παραπόνων ανά επαρχία [άρθρο 23(1)].

  2. Οι Λειτουργοί Δικαιωμάτων των Ασθενών (ΛΔΑ) διορίστηκαν αρχικά για περίοδο δύο μηνών μόνο και στη συνέχεια δόθηκε παράταση για άλλους δύο μήνες (7 Απριλίου 2005 μέχρι 7 Ιουνίου 2005 και παράταση μέχρι 7 Αυγούστου 2005).

  3. Οι ΛΔΑ δεν έχουν προμηθευτεί με ειδικά ομοιόμορφα έντυπα καταγραφής καταγγελιών/παραπόνων και ο καθένας αναγκάστηκε να δημιουργήσει το δικό του.

  4. Δεν έχουν δοθεί οι απαραίτητες διευκολύνσεις, ώστε οι ΛΔΑ να διεκπεραιώνουν σωστά την εργασία τους, όπως γραμματειακή στήριξη, ηλεκτρονικοί υπολογιστές, αυτόματος τηλεφωνητής (όταν απουσιάζουν) κ.ά.

  5. Οι ΛΔΑ δεν έχουν μέχρι σήμερα επωφεληθεί άδειας ανάπαυσης και, σε περίπτωση που ασκήσουν το δικαίωμα αυτό, δεν υπάρχει αντικαταστάτης τους [άρθρο 22(3)].

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τα μέτρα που λαμβάνονται για επίλυση των προβλημάτων και την πλήρη εφαρμογή της νομοθεσίας.»
