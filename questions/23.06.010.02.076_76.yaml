_id: 23.06.010.02.076_76
_position_on_page: 76
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.076.htm
by:
- Περδίκης Γιώργος
date: '2012-09-03'
heading: Ερώτηση με αρ. 23.06.010.02.076, ημερομηνίας 3 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.076
text: |-
  «Κατά την πρόσφατη διαμαρτυρία των πατατοπαραγωγών, ο Υπουργός Γεωργίας, Φυσικών Πόρων και Περιβάλλοντος αναφέρθηκε σε ποσότητες πατατών που μεταφέρθηκαν από τους Τουρκοκυπρίους στην αγορά των ελεύθερων περιοχών, καθώς και σε αριθμό δειγματοληπτικών αναλύσεων που διενεργήθηκαν και στα σχετικά αποτελέσματα.

  Παρακαλώ τον αρμόδιο υπουργό να καταθέσει στη Βουλή των Αντιπροσώπων όλα τα στοιχεία που αφορούν διαχρονικά και ανά έτος τη νόμιμη διοχέτευση από τους Τουρκοκυπρίους πατατών από τα κατεχόμενα στην κυπριακή αγορά με βάση τον Κανονισμό της Πράσινης Γραμμής, ποιοι έλεγχοι έγιναν, καθώς και αν αυτοί οι έλεγχοι αφορούν και την καλλιέργεια γενετικά τροποποιημένων ποικιλιών πατατών. Παράλληλα, παρακαλώ τον αρμόδιο υπουργό να καταθέσει στη Βουλή των Αντιπροσώπων στοιχεία για τις ποσότητες πατατών που διοχέτευσαν Ελληνοκύπριοι παραγωγοί στην αγορά την ίδια περίοδο, τον αριθμό των αναλύσεων που διενεργήθηκαν και τα αποτελέσματά τους.»
