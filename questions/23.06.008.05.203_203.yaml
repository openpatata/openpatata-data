_position_on_page: 203
_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_203.htm
by:
- Περδίκης Γιώργος
date: '2005-12-30'
heading: Ερώτηση με αρ. 23.06.008.05.203, ημερομηνίας 30 Δεκεμβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.203
text: |-
  «Τον Ιανουάριο του 2004 ο Υπουργός Γεωργίας, Φυσικών Πόρων και Περιβάλλοντος κ. Τίμης Ευθυμίου, ο Υπουργός Εσωτερικών κ. Ανδρέας Χρίστου, ο τότε Υπουργός Συγκοινωνιών και Έργων κ. Κίκης Καζαμίας και ο Υπουργός Εμπορίου, Βιομηχανίας και Τουρισμού κ. Γιώργος Λιλλήκας αποφάσισαν τη σύσταση ειδικής διυπηρεσιακής επιτροπής η οποία είχε εντολή να ετοιμάσει μέσα σε ένα μήνα ολοκληρωμένη μελέτη για τις πηγές της θαλάσσιας ρύπανσης. Με τα στοιχεία που θα συνέλεγε η επιτροπή θα ετοιμαζόταν ένα σχέδιο δράσης για την πρόληψη και αντιμετώπιση μικρών και μεγάλων περιστατικών θαλάσσιας ρύπανσης υπό το συντονισμό του Τμήματος Αλιείας, ενώ θα διδόταν έμφαση στο θέμα του συντονισμού των εμπλεκόμενων υπηρεσιών.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν το σχέδιο δράσης έχει τεθεί σε εφαρμογή και τι ακριβώς περιλαμβάνει.»
