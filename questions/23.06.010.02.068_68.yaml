_position_on_page: 68
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.068.htm
by:
- Περδίκης Γιώργος
date: '2012-08-30'
heading: Ερώτηση με αρ. 23.06.010.02.068, ημερομηνίας 30 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.068
text: |-
  «Έχω πληροφορηθεί ότι το αρχαίο θέατρο του Κουρίου παραχωρήθηκε σε ιδιωτική επιχείρηση για τη διοργάνωση της συναυλίας του συγκροτήματος της χέβι-μέταλ “Iced Earth” την Κυριακή 19 Αυγούστου 2012. Αυτή η ασυνήθιστη για τον αρχαίο χώρο συναυλία, παρά το γεγονός ότι ενθουσίασε συγκεκριμένο κοινό, παραμένει μία εξαιρετική περίπτωση όπου το αρχαίο θέατρο καμάρι της Κυπριακής Δημοκρατίας παραδόθηκε στους ήχους της χέβι-μέταλ μουσικής. Παλαιότερα, όταν ζητήθηκε η παραχώρηση του Κουρίου για συναυλίες ελληνικής μουσικής, ξέρω πολύ καλά ότι δεν υπήρξε θετική ανταπόκριση. Μάλιστα, σύμφωνα με αυτόπτες μάρτυρες, φαίνεται ότι υπήρξαν και παραβιάσεις των γνωστών κανόνων συμπεριφοράς των θεατών (μπύρες, τσιγάρα, ποτά κτλ.).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους το αρχαίο θέατρο του Κουρίου παραδόθηκε στους ήχους της χέβι-μέταλ μουσικής, αν έχει επαναληφθεί τέτοια συναυλία ή παρόμοιά της και αν αξιολογήθηκε αυτή η εμπειρία για το μέλλον.»
