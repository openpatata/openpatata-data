_position_on_page: 250
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-12-02'
heading: Ερώτηση με αρ. 23.06.010.05.249, ημερομηνίας 2 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.249
text: |-
  «Έχω πληροφορηθεί ότι η Κύπρος κατέχει μία από τις χαμηλότερες θέσεις στην Ευρωπαϊκή Ένωση σε σχέση με τη βιολογική γεωργία και την παραγωγή βιολογικών προϊόντων. Σύμφωνα με τις πληροφορίες μου, έχει τεθεί σε εφαρμογή το τετραετές ευρωπαϊκό έργο “Organiko Life+”, που σκοπό έχει την προώθηση της βιολογικής γεωργίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το ποσοστό της καλλιεργούμενης έκτασης που χρησιμοποιείται αποκλειστικά για την προώθηση της βιολογικής γεωργίας στην Κύπρο, για το ποσοστό των γεωργών το οποίο ασχολείται με βιολογική γεωργία, καθώς και για το ποσοστό των προϊόντων βιολογικής καλλιέργειας που διατίθενται στην κυπριακή αγορά. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων συγκεκριμένα για τους στόχους του προγράμματος “Organiko Life+” και πώς αυτό επηρεάζει ή αφορά την Κύπρο.»
