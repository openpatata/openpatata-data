_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_680.htm
by:
- Περδίκης Γιώργος
date: '2014-05-30'
heading: Ερώτηση με αρ. 23.06.010.03.680, ημερομηνίας 30 Μαΐου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.680
text: |-
  «Έχω πληροφορηθεί ότι εξακολουθεί να παρατηρείται καθυστέρηση στην απορρόφηση ευρωπαϊκών κονδυλίων από την Κυπριακή Δημοκρατία. Παρατηρώ ότι, με βάση την επιστολή, ημερομηνίας 25 Απριλίου 2014, της Γενικής Λογίστριας της Δημοκρατίας προς τα μέλη της Κοινοβουλευτικής Επιτροπής Οικονομικών και Προϋπολογισμού (αρ. φακ. 13.23.004.14Ε), έχουν προϋπολογιστεί €135.922.614 για το 2014, αλλά μόλις €2.734.765 έχουν δαπανηθεί μέχρι στιγμής. Αναφέρω ότι το αντίστοιχο ποσό για την ίδια περίοδο το 2013 ήταν €4.140.190. Δημιουργείται ανησυχία μήπως και φέτος υπάρξει καθυστέρηση και δεν απορροφηθούν τα συγκεκριμένα κονδύλια, όπως δυστυχώς έγινε και πέρυσι, όπου, παρά το γεγονός ότι είχαν προϋπολογιστεί €111.609.190, μόλις €43.689.108 ήταν τα πραγματικά έξοδα όλου του έτους, ποσοστό μόλις 39% του συνολικού διαθέσιμου κονδυλίου.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων ποια μέτρα έχουν ληφθεί, για να μην επαναληφθεί η ίδια κακή πορεία απορρόφησης κονδυλίων όπως και πέρυσι. Παρακαλώ επίσης όπως μας κοινοποιηθεί κατάλογος των προγραμμάτων/έργων που η Κυπριακή Δημοκρατία έχει εγκρίνει για υλοποίηση, ποιο είναι το ποσό που έχει προϋπολογιστεί για το καθένα και ποια είναι η καταληκτική ημερομηνία υλοποίησής τους.»
