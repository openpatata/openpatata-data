_id: 23.06.010.04.551_202
_position_on_page: 202
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_551.htm
by:
- mp_id: perdikis-giorgos
date: '2015-05-06'
heading: Ερώτηση με αρ. 23.06.010.04.551, ημερομηνίας 6 Μαΐου 2015, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.010.04.551
text: |-
  «Έχω πληροφορηθεί ότι η πολυδιαφημιζόμενη ανάπτυξη της Αλυκής Λάρνακας, η ολοκλήρωση της οποίας αναμενόταν εντός του 2013, ακυρώθηκε εξαιτίας της κρίσης στην οικονομία. Η ανάπτυξη περιλάμβανε τη δημιουργία περιβαλλοντικού κέντρου με μικρό μουσείο, αίθουσα προβολών, ενημερωτικό κέντρο και αναψυκτήριο. Η δημιουργία του περιβαλλοντικού κέντρου στο χώρο των αλυκών της Λάρνακας περιλαμβάνεται στο πρόγραμμα προστασίας και αναβάθμισής τους και στο πλαίσιο αυτού του προγράμματος έγινε μερική περίφραξη, πεζόδρομοι και ποδηλατόδρομοι γύρω από την Αλυκή Λάρνακας. Δεν επιτεύχθηκε όμως το βασικό έργο του προγράμματος, που ήταν η δημιουργία του περιβαλλοντικού κέντρου.

  Παράλληλα, όπως έχω πληροφορηθεί, ακυρώθηκε και το ευρωπαϊκό πρόγραμμα SALT, το οποίο περιλάμβανε δημιουργία υποδομής σε τρεις αλυκές, δύο στην Ελλάδα και μία στην Κύπρο, αυτήν της Λάρνακας, στο τμήμα που βρίσκεται έναντι του παλιού αεροδρομίου. Μέσω αυτού του προγράμματος θα εδημιουργείτο στο χώρο της Αλυκής Λάρνακας ένα αμφιθέατρο και θα λειτουργούσε ένα κέντρο αναπαράστασης της συλλογής αλατιού από την εν λόγω αλυκή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν γίνεται προσπάθεια για εξεύρεση πόρων από ευρωπαϊκά προγράμματα για την υλοποίηση των πιο πάνω αναπτύξεων στην Αλυκή Λάρνακας.»
