_id: 23.06.011.01.084_84
_position_on_page: 84
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_084.htm
by:
- mp_id: perdikis-giorgos
date: '2016-08-17'
heading: Ερώτηση με αρ. 23.06.011.01.084, ημερομηνίας 17 Αυγούστου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.084
text: |-
  «Έχω πληροφορηθεί ότι πρόσφατα η Ευρωπαϊκή Επιτροπή προχώρησε σε δημοσίευση στην Επίσημη Εφημερίδα της Ευρωπαϊκής Ένωσης του εκτελεστικού κανονισμού για την κατοχύρωση του κολοκασίου Σωτήρας στο μητρώο Προστατευόμενων Ονομασιών Προέλευσης της Ευρωπαϊκής Ένωσης (ΠΟΠ). Γνωρίζω ότι ένας αριθμός άλλων τοπικών προϊόντων έχει εγγραφεί στο μητρώο Προστατευόμενων Γεωγραφικών Ενδείξεων (ΠΓΕ) και ότι γίνονται προσπάθειες για εγγραφή και άλλων κυπριακών προϊόντων ως ΠΟΠ ή ΠΓΕ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειές του, ώστε να εγγραφούν ως ΠΟΠ ή ΠΓΕ τα δύο παραδοσιακά τοπικά προϊόντα της περιοχής Τηλλυρίας, δηλαδή τα παστά σύκα και το μαλακό άσπρο τυρί με την ονομασία “χαλίτζιν Τηλλυρίας”. Επίσης, παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια μέτρα λαμβάνονται μετά την εγγραφή προϊόντων ως ΠΓΕ ή ΠΟΠ για την ενθάρρυνση της παραγωγής και εμπορίας τους.»
