answers:
- http://www2.parliament.cy/parliamentgr/008_3g/23_06_010_03_054.htm
identifier: 23.06.010.03.054
question:
  by:
  - Περδίκης Γιώργος
  date: '2013-08-01'
  text: |-
    «Παρά τις κατά καιρούς διαβεβαιώσεις από τους εκάστοτε κυβερνώντες για τερματισμό της λειτουργίας των λατομείων της Ανδρολίκου, δυστυχώς βρίσκονται στο στάδιο αξιολόγησης δύο νέες αιτήσεις για λατόμηση στην περιοχή. Αξίζει να σημειωθεί ότι τα λατομεία γειτνιάζουν με δύο τεράστιας περιβαλλοντικής σημασίας φαράγγια. Τα δύο αυτά φαράγγια ελκύουν μεγάλο αριθμό φρουτονυκτερίδων, αλλά και άλλων ειδών πανίδας, τα οποία έχουν μειωθεί δραματικά τα τελευταία χρόνια λόγω της ύπαρξης των λατομείων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να εγκρίνει τις δύο αιτήσεις για λατόμηση στην περιοχή της Ανδρολίκου, δεδομένου ότι μία τέτοια ενέργεια θα έχει καταστροφικές συνέπειες τόσο στην ποιότητα ζωής των κατοίκων της κοινότητας Ανδρολίκου όσο και στο περιβάλλον της γύρω περιοχής.»
  title: Ερώτηση με αρ. 23.06.010.03.054, ημερομηνίας 1ης Αυγούστου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
