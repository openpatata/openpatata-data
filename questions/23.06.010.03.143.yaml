answers:
- http://www2.parliament.cy/parliamentgr/008_3g/23_06_010_03_143.htm
identifier: 23.06.010.03.143
question:
  by:
  - Χαραλαμπίδου Ειρήνη
  date: '2013-09-16'
  text: |-
    «Συγκεκριμένος ανθυπίλαρχος, το όνομα του οποίου κατέχουμε, ο οποίος είχε ανάμειξη στην επίθεση κατά του Πανεπιστημίου Λευκωσίας, εντοπίστηκε να εκπαιδεύει στη σκοποβολή ακραία στοιχεία και συμμετείχε σε διαδηλώσεις όπου και συνελήφθη από την αστυνομία, αφού στην κατοχή του εντοπίστηκε απαγορευμένος επιθετικός εξοπολισμός (μαχαίρια, λοστοί κ.ά.), εξακολουθεί να είναι στέλεχος της Εθνικής Φρουράς.

    Το εν λόγω πρόσωπο έχει επιδείξει ακραίες και πολύ επικίνδυνες συμπεριφορές. Σε απάντησή σας, ημερομηνίας 13 Ιουλίου 2012, στην ερώτηση με αρ. 23.06.010.01.319, ημερομηνίας 9 Δεκεμβρίου 2011, αναφέρεστε σε σειρά μέτρων με τα οποία εντοπίζετε στελέχη με ακραίες συμπεριφορές, μέτρα που δε φαίνεται να έτυχαν εφαρμογής στη συγκεκριμένη περίπτωση.

    Είναι άξιο λοιπόν απορίας πώς ο εν λόγω ανθυπίλαρχος, ο οποίος έχει συλληφθεί κατ’ επανάληψη από την αστυνομία, εξακολουθεί να υπηρετεί σε πόστο, γεγονός που μπορεί να αποβεί επικίνδυνο για στρατιώτες με δημοκρατικές ιδεολογικές προσεγγίσεις.

    Καλούμε τον αρμόδιο υπουργό όπως διερευνήσει το θέμα και μας ενημερώσει άμεσα για τα μέτρα που προτίθεται να λάβει.»
  title: Ερώτηση με αρ. 23.06.010.03.143, ημερομηνίας 16 Σεπτεμβρίου 2013, της βουλευτού
    εκλογικής περιφέρειας Λευκωσίας κ. Ειρήνης Χαραλαμπίδου
