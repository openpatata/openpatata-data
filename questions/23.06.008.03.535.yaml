answers:
- http://www2.parliament.cy/parliamentgr/008_03/23_06_008_03_535.htm
by:
- Κληρίδης Χρίστος
date: '2004-04-05'
heading: Ερώτηση με αρ. 23.06.008.03.535, ημερομηνίας 5 Απριλίου 2004, του βουλευτή
  εκλογικής περιφέρειας Λευκωσίας κ. Χρίστου Κληρίδη
identifier: 23.06.008.03.535
text: |-
  «Με στόχο την αντιμετώπιση του εγκλήματος μέσα από μια ευρύτερη κοινωνικοοικονομική πολιτική, εισηγούμαι την ίδρυση ινστιτούτου αντιεγκληματικής πολιτικής.

  Οι στόχοι θα είναι η αναβάθμιση της ποιότητας ζωής και του πολιτισμικού επιπέδου, η ενδυνάμωση (ποιοτικά και ποσοτικά) του αστυνομικού σώματος για την πρόληψη και διαλεύκανση του εγκλήματος, ο ουσιαστικός εκσυγχρονισμός του σωφρονιστικού συστήματος, η προώθηση σχεδίου προληπτικής αστυνόμευσης, η διαπαιδαγώγηση/επιμόρφωση των πολιτών για αποτελεσματική συνεργασία με τις δυνάμεις ασφαλείας, η βελτίωση και η ενίσχυση των σχέσεων της αστυνομίας με τους πολίτες και ο εκσυγχρονισμός του ουσιαστικού ποινικού δικαίου, του δικαίου αποδείξεως, της ποινικής δικονομίας και των εξουσιών των δικαστηρίων κατά την επιβολή ποινών.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τα μέτρα που έχει λάβει, για να αντιμετωπίσει τα πιο πάνω θέματα. Σε περίπτωση που δεν προχωρήσει στην ίδρυση του ινστιτούτου αντιεγκληματικής πολιτικής, να μας πληροφορήσει για τα μέτρα που προτίθεται να λάβει για τη βελτίωση της κοινωνικής ασφάλειας και τη μείωση της εγκληματικότητας στον τόπο.»
