_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.414.htm
by:
- Περδίκης Γιώργος
date: '2013-01-24'
heading: Ερώτηση με αρ. 23.06.010.02.414, ημερομηνίας 24 Ιανουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.414
text: |-
  «Το Φεβρουάριο του 2008 το Υπουργικό Συμβούλιο, υπό την προεδρία του Τάσσου Παπαδόπουλου, ενέκρινε την πρόταση για τη μετατροπή του Μουσείου Αγώνος σε Ίδρυμα Μουσείου Αγώνος, το καταστατικό όμως για τη λειτουργία του ιδρύματος δεν είχε κατατεθεί και έτσι το ίδρυμα δεν μπορούσε να ξεκινήσει τη λειτουργία του. Όπως πληροφορήθηκα, υπήρξαν διαφωνίες από μέρους των συνδέσμων αγωνιστών και έτσι το καταστατικό δεν μπορούσε να προωθηθεί στο Υπουργικό Συμβούλιο για έγκριση. Το Μουσείο Αγώνος αυτή τη στιγμή βρίσκεται παραμελημένο και δεν υπάρχει άτομο το οποίο να μπορεί να κάνει μια σωστή ξενάγηση στο χώρο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προωθήσει το καταστατικό του Ιδρύματος Μουσείου Αγώνος στο Υπουργικό Συμβούλιο για έγκριση, ώστε το μουσείο να ξεκινήσει και πάλι να λειτουργεί και να μπορούν να το επισκέπτονται οι μαθητές και να μαθαίνουν για τον ηρωισμό των αγωνιστών της ΕΟΚΑ.»
