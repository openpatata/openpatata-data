_position_on_page: 367
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-02-10'
heading: Ερώτηση με αρ. 23.06.010.05.365, ημερομηνίας 10 Φεβρουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.365
text: |-
  «Έχω πληροφορηθεί για το αίτημα του κοινοτικού συμβουλίου της κοινότητας Αυγόρου για δημιουργία πράσινου σημείου. Το κοινοτικό συμβούλιο Αυγόρου προτείνει συγκεκριμένο τεμάχιο μετά από μελέτη. Το συμβούλιο θεωρεί ότι ο συγκεκριμένος χώρος θα εξυπηρετεί τόσο τις επαρχίες Αμμοχώστου όσο και τις κοινότητες που γειτνιάζουν με την επαρχία Λάρνακας. Υπενθυμίζω ότι σε επιστολή μου, ημερομηνίας 29 Μαΐου 2015, προς τον Υπουργό Γεωργίας, Αγροτικής Ανάπτυξης και Περιβάλλοντος, είχα ενημερώσει για το ενδιαφέρον που εκφράστηκε έντονα τόσο από την κοινότητα Αυγόρου όσο και από το δήμο Δερύνειας για δημιουργία πράσινου σημείου κατά τη διάρκεια συνεδριάσεων της Κοινοβουλευτικής Επιτροπής Περιβάλλοντος. Στην εν λόγω επιστολή ζητούσα από τον υπουργό να με ενημερώσει για τις ενέργειες στις οποίες θα προέβαινε, ώστε να διασφαλιζόταν η λειτουργία του προγράμματος δημιουργίας πράσινων σημείων για την προγραμματική περίοδο 2014-2020. Η εν λόγω επιστολή μου δεν έχει ακόμη απαντηθεί, παρ’ όλο που έχει περάσει σχεδόν ένας χρόνος.

  Παρακαλώ τον αρμόδιο υπουργό να πληροφορήσει άμεσα τη Βουλή των Αντιπροσώπων κατά πόσο προτίθεται να ικανοποιήσει το αίτημα της κοινότητας Αυγόρου και του δήμου Δερύνειας για δημιουργία πράσινου σημείου, καθώς και αν έχει προβεί σε οποιεσδήποτε ενέργειες, ώστε να διασφαλιστεί η λειτουργία του προγράμματος δημιουργίας πράσινων σημείων για την προγραμματική περίοδο 2014-2020.»
