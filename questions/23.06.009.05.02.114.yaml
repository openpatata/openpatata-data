answers:
- http://www2.parliament.cy/parliamentgr/008_3e/23_06_009_05_02_114.htm
by:
- Χατζηγιάννης Κυριάκος
date: '2011-07-27'
heading: Ερώτηση με αρ. 23.06.009.05.02.114, ημερομηνίας 27 Ιουλίου 2011, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.05.02.114
text: |-
  «Το τελευταίο διάστημα γίνεται διάκριση σε βάρος του αεροδρομίου Λάρνακας σε σχέση με το αεροδρόμιο της Πάφου. Το θέμα προέκυψε μετά από εξαγγελία σχεδίου κινήτρων από την κυβέρνηση και το διαχειριστή του αεροδρομίου για παραχώρηση πρόσθετης χορηγίας, της τάξης των είκοσι πέντε ευρώ ανά επιβάτη, σε αερογραμμές που καθιστούν το αεροδρόμιο της Πάφου ως βάση των αεροσκαφών τους.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τη νομική βάση αυτού του κινήτρου και τη νομική βάση της προνομιακής μεταχείρισης σε βάρος του αεροδρομίου της Λάρνακας και κατά πόσο μπορεί με αυτό τον παρεμβατισμό να επηρεάζεται η αρχή της ελεύθερης διακίνησης από και προς τα αεροδρόμια, ώστε οι αερογραμμές από μόνες τους να επιλέγουν τα αεροδρόμια.

  Επιπλέον, να πληροφορήσει κατά πόσο θα εφαρμοσθούν τα ίδια ακριβώς μέτρα και στο αεροδρόμιο της Λάρνακας και, εάν ναι, πότε θα γίνει αυτό.»
