_id: 23.06.010.05.01.013_13
_position_on_page: 13
_sources:
- http://www2.parliament.cy/parliamentgr/008_02/chronological/008_02_IES.htm
answers: []
by:
- mp_id: charalampidou-eirini
date: '2016-06-22'
heading: Ερώτηση με αρ. 23.06.010.05.01.013, ημερομηνίας 22 Ιουνίου 2016, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.05.01.013
text: |-
  «Από το 2012 ασκούμε συνεχείς και στο πλαίσιο του κοινοβουλευτικού ελέγχου πιέσεις, ούτως ώστε να πληρωθούν είκοσι τέσσερις θέσεις διασωστών στους τέσσερις περιφερειακούς σταθμούς ασθενοφόρων (Κλήρου, Ορόκλινη, Πέγεια, Λεμεσό) με γνώμονα τη δημιουργία υποδομής αντιμετώπισης έκτακτων περιστατικών, όπως για παράδειγμα καρδιακών ανακοπών ή άλλων σοβαρών τραυματισμών, και τη δυνατότητα διάσωσης ανθρώπινων ζωών.

  Πέντε χρόνια μετά και παρά τις αλλεπάλληλες υποσχέσεις εξακολουθούν οι σταθμοί να είναι εγκαταλελειμμένοι και το θέμα πρόσληψης διασωστών να ταλαιπωρείται μέσα από δαιδαλώδεις και χρονοβόρες διαδικασίες που ακολουθούνται. Σύμφωνα με πρόσφατη ενημέρωση που είχαμε, η ολοκλήρωση της διαδικασίας πλήρωσης των θέσεων μετατέθηκε για το τέλος του 2016.

  Τόσο η ΕΔΥ όσο και οι άλλοι εμπλεκόμενοι φορείς έχουν υποχρέωση να προωθήσουν άμεσα το θέμα, αφού διακυβεύονται ανθρώπινες ζωές και έχουμε ήδη θρηνήσει θύματα. Ας μην προστεθούν άλλα. Υπενθυμίζουμε ότι οι διασώστες που θα στελεχώσουν τους εν λόγω σταθμούς εκπαιδεύτηκαν από το 2011 με έξοδα της Κυπριακής Δημοκρατίας και ακόμα αναμένουν να αναλάβουν τα καθήκοντα για τα οποία έχουν εκπαιδευτεί.

  Παρακαλούμε τον αρμόδιο υπουργό όπως ενημερώσει τη Βουλή των Αντιπροσώπων πώς προτίθεται άμεσα να ενεργήσει, προκειμένου να μη θρηνήσουμε θύματα λόγω έλλειψης υποδομής και προκειμένου να διασφαλίσει την άμεση λειτουργία των τεσσάρων περιφερειακών σταθμών ασθενοφόρων.»
