_id: 23.06.011.02.066_66
_position_on_page: 66
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-22'
heading: Ερώτηση με αρ. 23.06.011.02.066, ημερομηνίας 22 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.066
text: |-
  «Έχω πληροφορηθεί ότι έχει εκδοθεί θετική (υπό όρους) γνωμάτευση από το Τμήμα Περιβάλλοντος με βάση το άρθρο 15 του περί της Εκτίμησης των Επιπτώσεων στο Περιβάλλον από Ορισμένα Έργα Νόμου του 2005 (Ν. 140(Ι)/2005) για την αξιοποίηση των χρυσοφόρων μεταλλευμάτων στη μεταλλευτική μίσθωση Σκουριώτισσας από την εταιρεία HCM. Eξ όσων όμως πληροφορούμαι, η ίδια εταιρεία σχεδιάζει να χρησιμοποιήσει για το ίδιο έργο εγκαταλελειμμένα μεταλλεία χαλκού σε πολλές τοποθεσίες της Κύπρου (π.χ. στο Μαθιάτη, στο Μιτσερό κ.α.). Συνεπώς, δεν πρόκειται για ένα έργο αλλά για μια σειρά συνδεδεμένων μεταξύ τους έργων. Κανονικά έπρεπε να προηγηθεί η εκπόνηση μελέτης εκτίμησης των επιπτώσεων στο περιβάλλον από σχέδια ή προγράμματα βάσει του περί της Εκτίμησης των Επιπτώσεων στο Περιβάλλον από Ορισμένα Σχέδια και/ή Προγράμματα Νόμου του 2005 (Ν. 102(Ι)/2005) και, αφού εγκριθεί, να εκπονηθεί μελέτη εκτίμησης επιπτώσεων στο περιβάλλον για το κάθε έργο ξεχωριστά. Ουσιαστικά, πρόκειται για τη σαλαμοποίηση ενός συνόλου προγραμμάτων ή σχεδίων, προκειμένου να αποφευχθεί η αναγκαία από το νόμο εκπόνηση μελέτης εκτίμησης επιπτώσεων στο περιβάλλον.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί δε ζητήθηκε η εκπόνηση μελέτης εκτίμησης επιπτώσεων στο περιβάλλον, σύμφωνα με τις πρόνοιες του περί της Εκτίμησης των Επιπτώσεων στο Περιβάλλον από Ορισμένα Σχέδια και/ή Προγράμματα Νόμου του 2005 (Ν. 102(Ι)/2005), για το σχέδιο της HMC για αξιοποίηση των χρυσοφόρων μεταλλευμάτων των εγκαταλελειμμένων μεταλλείων χαλκού της Κύπρου.»
