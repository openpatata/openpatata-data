_id: 23.06.011.01.341_342
_position_on_page: 342
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_341.htm
by:
- mp_id: theopemptou-charalampos
date: '2016-11-23'
heading: Ερώτηση με αρ. 23.06.011.01.341, ημερομηνίας 23 Νοεμβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.341
text: |-
  «Έχω γίνει αποδέκτης καταγγελιών από ιδιοκτήτες οικοπέδων πλησίον του νέου κοιμητηρίου Αγλαντζιάς για χρήση των οικοπέδων τους από το Τμήμα Δημοσίων Έργων χωρίς την εκ των προτέρων άδειά τους για κάτι τέτοιο. Όπως διαπίστωσα και από επιτόπια επίσκεψή μου στο χώρο, τα απόβλητα από τις εκσκαφές για τα κατασκευαστικά έργα στη λεωφόρο Λάρνακος κατέληξαν στα οικόπεδα αυτά.

  Σύμφωνα με τους περί Στερεών και Επικίνδυνων Αποβλήτων (Διαχείριση Αποβλήτων από Εκσκαφές, Κατασκευές και Κατεδαφίσεις) Κανονισμούς του 2011 και συγκεκριμένα σύμφωνα με τον Κανονισμό 5 αυτών, ο ιδιοκτήτης του έργου έχει την πλήρη ευθύνη για τη διαχείριση των παραγόμενων αποβλήτων από εκσκαφές, κατασκευές και κατεδαφίσεις (ΑΕΚΚ) και πρέπει πριν από την έναρξη εκτέλεσης οποιουδήποτε έργου να ετοιμάζει ολοκληρωμένο σχέδιο διαχείρισης ΑΕΚΚ.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  1. Έχει ετοιμαστεί σχέδιο διαχείρισης των παραγόμενων αποβλήτων, όπως προνοείται από τον Κανονισμό 5 των περί Στερεών και Επικίνδυνων Αποβλήτων (Διαχείριση Αποβλήτων από Εκσκαφές, Κατασκευές και Κατεδαφίσεις) Κανονισμών του 2011 και τι προβλέπεται σε αυτό; Παρακαλώ όπως μας επισυναφθεί το σχέδιο αυτό στην απάντηση του υπουργείου.

  2. Ποια μέτρα προτίθεται να λάβει, ώστε να τερματιστεί η παρανομία αυτή.»
