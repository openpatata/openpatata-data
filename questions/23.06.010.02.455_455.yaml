_id: 23.06.010.02.455_455
_position_on_page: 455
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.455.htm
by:
- mp_id: perdikis-giorgos
date: '2013-02-14'
heading: Ερώτηση με αρ. 23.06.010.02.455, ημερομηνίας 14 Φεβρουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.455
text: |-
  «Στις προεδρικές, βουλευτικές και δημοτικές εκλογές τα εκλογικά κέντρα στελεχώνονται με δημόσιους υπαλλήλους, οι οποίοι εκδηλώνουν το ενδιαφέρον τους με την υποβολή σχετικής αίτησης ενδιαφέροντος. Ως επί το πλείστον οι αιτήσεις που υποβάλλονται είναι πολύ περισσότερες από τις θέσεις εργασίας. Έχω γίνει αποδέκτης καταγγελιών από δημόσιους υπαλλήλους ότι ουδέποτε κλήθηκαν να στελεχώσουν εκλογικά κέντρα. Είναι αξιοσημείωτο ότι πρόσφατα εργοδοτήθηκαν άνεργοι για στελέχωση των εκλογικών κέντρων, με βάση διαδικασία διαφανή και δίκαιη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των αιτήσεων που είχαν υποβληθεί για τις τελευταίες βουλευτικές και δημοτικές εκλογές και ποιος ήταν ο αριθμός των δημόσιων υπαλλήλων που στελέχωσαν τα εκλογικά κέντρα. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων ποια είναι τα κριτήρια βάσει των οποίων επιλέγονται οι δημόσιοι υπάλληλοι που θα στελεχώσουν τα εκλογικά κέντρα και γιατί κάποιοι εξ αυτών σε κάθε εκλογική διαδικασία καλούνται να εργαστούν, ενώ κάποιοι άλλοι όχι.»
