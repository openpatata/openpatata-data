_id: 23.06.011.02.325_325
_position_on_page: 325
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_325.htm
by:
- mp_id: perdikis-giorgos
date: '2017-12-22'
heading: Ερώτηση με αρ. 23.06.011.02.325, ημερομηνίας 22 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.325
text: |-
  «Κατά τη διάρκεια των εξετάσεων διορισίμων εκπαιδευτικών του Υπουργείου Παιδείας και Πολιτισμού διατυπώθηκαν διάφορα παράπονα σχετικά με την εγκυρότητα των εξετάσεων, καθώς και τον τρόπο που είχαν ενημερωθεί οι ενδιαφερόμενοι. Ειδικότερα, έχω λάβει καταγγελία σύμφωνα με την οποία υποψήφιος ο οποίος παρακάθισε στις εξετάσεις διορισίμων εκπαιδευτικών δεν πληροφορήθηκε έγκαιρα για την ύπαρξη και διεξαγωγή δεύτερου σκέλους στην εξέταση για το μάθημα με τίτλο “Δεξιότητες-Μέση Εκπαίδευση”, η οποία διεξήχθη στις 5 Νοεμβρίου 2017. Σύμφωνα με την καταγγελία, το Υπουργείο Παιδείας και Πολιτισμού ενημέρωσε τους εξεταζομένους για τη μορφή της εξέτασης την τελευταία στιγμή και συγκεκριμένα 2-3 μέρες πριν από την εξέταση. Ο υποψήφιος, όπως αναφέρει, πληροφορήθηκε μία μέρα μετά μέσω του διαδικτύου ότι η εξέταση στο εν λόγω μάθημα αποτελούνταν από δύο σκέλη, ενώ υποστηρίζει ότι ούτε κατά τη διεξαγωγή του πρώτου σκέλους της εξέτασης υπήρξε κάποια διευκρίνιση ή υπενθύμιση ότι θα υπάρξει και δεύτερο σκέλος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν διερευνηθεί τα παράπονα και οι καταγγελίες που έγιναν στο υπουργείο για τις υπό αναφορά εξετάσεις και σε ποιες ενέργειες έχει προβεί μέχρι στιγμής.»
