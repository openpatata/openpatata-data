_id: 23.06.010.02.094_94
_position_on_page: 94
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.094.htm
by:
- Περδίκης Γιώργος
date: '2012-09-07'
heading: Ερώτηση με αρ. 23.06.010.02.094, ημερομηνίας 7 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.094
text: |-
  «Έχω πληροφορηθεί για την απόφαση της κυβέρνησης να επιτρέπει την είσοδο αλλοδαπών από τρίτες χώρες μέσω των κατεχομένων στις ελεύθερες περιοχές οι οποίοι φέρουν βίζα στα διαβατήριά τους. Οι τουρκοκυπριακές εφημερίδες φαίνεται να έχουν παρερμηνεύσει την εγκύκλιο που έχει σταλεί από το Υπουργείο Εσωτερικών και αναφέρουν ότι όσοι Τούρκοι υπήκοοι έχουν βίζα από χώρα της Ζώνης του Σένγκεν στα διαβατήριά τους μπορούν να περάσουν στις ελεύθερες περιοχές. Μετά την εγκύκλιο του Υπουργείου Εσωτερικών έχουν δοθεί οδηγίες στους επί καθήκοντι αστυνομικούς να επιτρέπουν τη διέλευση από τα οδοφράγματα όλων των αλλοδαπών που φτάνουν στην Κύπρο από παράνομο αεροδρόμιο ή λιμάνι των κατεχομένων και έχουν βίζα στα διαβατήριά τους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν θα υπάρχει σύστημα καταγραφής των αλλοδαπών και καταχώρισης των στοιχείων των αλλοδαπών που περνούν από τα οδοφράγματα, αν οι Τούρκοι θα μπορούν να περνούν από τα κατεχόμενα στις ελεύθερες περιοχές μέσω των οδοφραγμάτων και κάτω από ποιες προϋποθέσεις εκδίδονται βίζες σε Τούρκους.»
