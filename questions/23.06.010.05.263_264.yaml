_position_on_page: 264
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-12-15'
heading: Ερώτηση με αρ. 23.06.010.05.263, ημερομηνίας 15 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.263
text: |-
  «Από την απάντηση του Υπουργού Υγείας κ. Γιώργου Παμπορίδη στην κοινοβουλευτική μου ερώτηση με αρ. 23.06.010.05.076 πληροφορήθηκα αναφορικά με τον αριθμό των θανάτων λόγω αυτοχειρίας τα τελευταία πέντε χρόνια. Έχω παρατηρήσει ότι με βάση τα στοιχεία που μου έχουν αποσταλεί τα τελευταία χρόνια σημειώνεται σταθερή αύξηση των αυτοχείρων.

  Σε συνέχεια της πιο πάνω πληροφόρησης παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την ποσότητα των ψυχοφαρμάκων που εισάγονται, καθώς και για τους σκοπούς για τους οποίους αυτά συνταγογραφούνται τόσο στα ιδιωτικά όσο και στα κρατικά νοσηλευτήρια τα τελευταία πέντε χρόνια. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν έχει μελετηθεί η σύνδεση της αύξησης των αυτοχειριών ή της κατανάλωσης ψυχοφαρμάκων με τα οικονομικά και κοινωνικά προβλήματα που αντιμετωπίζει η χώρα.»
