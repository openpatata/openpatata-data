_id: 23.06.011.01.211_212
_position_on_page: 212
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_211.htm
by:
- mp_id: perdikis-giorgos
date: '2016-10-05'
heading: Ερώτηση με αρ. 23.06.011.01.211, ημερομηνίας 5 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.211
text: |-
  «Ο Παγκύπριος Αντιαναιμικός Σύνδεσμος (ΠΑΣ) καταγγέλλει ότι οι προσπάθειές του να εξασφαλιστεί η διαθεσιμότητα του φαρμάκου “Exjade” στα άτομα εκείνα που οι υπεύθυνοι γιατροί κρίνουν ότι επιβάλλεται να παρασχεθεί έχουν πέσει στο κενό. Τα άτομα που επιλέγονται από τους γιατρούς να χρησιμοποιήσουν το εν λόγω φάρμακο ουσιαστικά δεν έχουν καμία άλλη επιλογή και αυτή τη στιγμή η θεραπευτική αγωγή τους είναι είτε ατελής είτε προβληματική και παρ’ όλα αυτά δεν έχουν πρόσβαση στο εν λόγω σκεύασμα. Είναι επιτακτική ανάγκη επιτέλους το κράτος να δει με ουσιαστική προσοχή το θέμα και να αντισταθμίσει την αξία της ανθρώπινης ζωής και ευημερίας όχι στη βάση άλλων αριθμών αλλά στη βάση πραγματικής αξίας. Ο ΠΑΣ θεωρεί ότι η παρούσα διευθέτηση με τον περιορισμό του αριθμού των πασχόντων που εγκρίνονται για οικονομικούς κυρίως λόγους έχει πολλαπλές επιπτώσεις τόσο στην υγεία των θαλασσαιμικών, προκαλώντας την αύξηση επιπλοκών, οι οποίες δυνητικά πιθανόν να κοστίζουν ακόμα περισσότερο, όσο και στην ποιότητα ζωής τους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να επεκτείνει το πρόγραμμα για την πρόσβαση στο φάρμακο “Exjade”.»
