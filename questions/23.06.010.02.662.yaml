answers:
- http://www2.parliament.cy/parliamentgr/008-3f/23_06_010_02.662.htm
identifier: 23.06.010.02.662
question:
  by:
  - Περδίκης Γιώργος
  date: '2013-06-10'
  text: |-
    «Έχω πληροφορηθεί ότι έχει απονεμηθεί Γαλάζια Σημαία στην παραλία Επισκοπής-Κουρίου. Η Γαλάζια Σημαία απονέμεται με αυστηρά κριτήρια σε οργανωμένες ακτές. Για να κερδίσει μια ακτή τη Γαλάζια Σημαία, πρέπει να πληρεί αυστηρά κριτήρια, που μεταξύ άλλων περιλαμβάνουν την πολύ καλή ποιότητα των νερών κολύμβησης και την επαρκή ύπαρξη κάδων απορριμμάτων, που να αδειάζονται σε τακτά διαστήματα. Παράλληλα, πρέπει να προσφέρει τις απαραίτητες υπηρεσίες και την υποδομή που απαιτούν τα κριτήρια του προγράμματος.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους που δικαιολογούν την τιμητική διάκριση για την παραλία Επισκοπής-Κουρίου, δεδομένου ότι η συγκεκριμένη παραλία δε διαθέτει τις απαραίτητες διευκολύνσεις στους λουομένους, υπάρχει το θέμα με τα δήθεν περιττώματα των χελωνών και εξακολουθούν να υπάρχουν σωροί από χαλίκια που ακόμη δεν έχουν καθαριστεί.»
  title: Ερώτηση με αρ. 23.06.010.02.662, ημερομηνίας 10 Ιουνίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
