answers:
- http://www2.parliament.cy/parliamentgr/008-3f/23_06_010_02.589.htm
by:
- Περδίκης Γιώργος
date: '2013-05-14'
heading: Ερώτηση με αρ. 23.06.010.02.589, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.589
text: |-
  «Έχω γίνει αποδέκτης καταγγελιών αναφορικά με την κατάσταση που επικρατεί σε παραλία στην περιοχή Λάρας στον Ακάμα, αλλά και στην ίδια την παραλία της Λάρας. Όπως μου έχει καταγγελθεί, πρόσφατα η θάλασσα σε παραλία κοντά στην παραλία της Λάρας ήταν εξαιρετικά βρόμικη, στην επιφάνειά της επέπλεε λάδι και η παραλία ήταν γεμάτη με κάθε λογής σκουπίδια (πώματα, αποτσίγαρα, σχάρες, τενεκεδάκια). Παρόμοια κατάσταση επικρατούσε και στην παραλία της Λάρας. Θεωρώ την κατάσταση που επικρατεί στις παραλίες του Ακάμα, αλλά και στην ευρύτερη περιοχή απαράδεκτη, ιδιαίτερα σε περίοδο που η προβολή της χώρας μας στο εξωτερικό είναι ύψιστης σημασίας για την αύξηση του τουρισμού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να λάβει οποιαδήποτε μέτρα τόσο για τον καθαρισμό των παραλιών στην περιοχή του Ακάμα όσο και για την επί εικοσιτετραώρου βάσεως φύλαξη των παραλιών.»
