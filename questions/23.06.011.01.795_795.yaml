_id: 23.06.011.01.795_795
_position_on_page: 795
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-04-25'
heading: Ερώτηση με αρ. 23.06.011.01.795, ημερομηνίας 25 Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.795
text: |-
  « Σύμφωνα με τους περί Ξενοδοχείων και Τουριστικών Καταλυμάτων Κανονισμούς του 1985 έως 2014, η λήψη μέτρων για άνετη και ασφαλή διακίνηση, διαμονή και εξυπηρέτηση ανάπηρων ατόμων είναι υποχρεωτική για όλες τις επιχειρήσεις. Για το σκοπό αυτό ποσοστό ύψους 5% των υπνοδωματίων σε ξενοδοχεία και τουριστικά καταλύματα πρέπει να διαμορφώνεται κατάλληλα, ώστε να χρησιμοποιείται από αναπήρους.

  Ωστόσο, έχω πληροφορηθεί ότι η υπό αναφορά πρόνοια του νόμου δεν εφαρμόζεται από πολλά ξενοδοχεία και καταλύματα, με αποτέλεσμα να δυσχεραίνει τα άτομα με αναπηρίες, αλλά και τα εμποδιζόμενα άτομα εν γένει και να αποτελεί σοβαρή αδυναμία για προσέλκυση τουριστών όχι μόνο από τη μεγάλη δεξαμενή των ατόμων με μόνιμες αναπηρίες, αλλά και από το γενικό πληθυσμό, ένα μεγάλο μέρος του οποίου περιλαμβάνεται στα μόνιμα ή προσωρινά εμποδιζόμενα άτομα, όπως π.χ. εγκύους, ηλικιωμένους, πάσχοντες κ.ο.κ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν γνωρίζει για την αδυναμία στην εφαρμογή της υπό αναφορά πρόνοιας του νόμου, πόσα ξενοδοχεία και τουριστικά καταλύματα στην Κύπρο έχουν δωμάτια σχεδιασμένα, ώστε να ικανοποιούν τις ανάγκες των ανάπηρων ατόμων και ποια μέτρα πρόκειται να λάβει, για να διασφαλίσει την καθολική εφαρμογή της υπό αναφορά πρόνοιας.»
