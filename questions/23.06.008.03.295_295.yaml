_id: 23.06.008.03.295_295
_position_on_page: 295
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_295.htm
by:
- mp_id: michailidis-ntinos
date: '2003-12-09'
heading: Ερώτηση με αρ. 23.06.008.03.295, ημερομηνίας 9 Δεκεμβρίου 2003, του βουλευτή
  εκλογικής περιφέρειας Λεμεσού κ. Ντίνου Μιχαηλίδη
identifier: 23.06.008.03.295
text: |-
  «Αναφορικά με τις ζημιές από μεγάλης κλίμακας πυρκαγιά που εκδηλώθηκε από την κοινότητα Κυβίδες μέχρι την κοινότητα Λόφου μέσω Άλασσας και Αγίου Θεράποντα και σε συνέχεια παραπόνων που μου διαβιβάστηκαν, πληροφορούμαι ότι η μεγάλης κλίμακα πυρκαγιά που εκδηλώθηκε στις 6 Ιουλίου 2003 στην προαναφερθείσα περιοχή προκάλεσε τεράστιες καταστροφές και ανυπολόγιστες ζημιές. Εκατοντάδες δένδρα κάηκαν και εξοπλισμός πολλών γεωργικών εκμεταλλεύσεων και υποστατικά της περιοχής έχουν καταστραφεί ολοσχερώς.

  Με δεδομένη την ανάγκη για στήριξη του αγροτικού πληθυσμού μέσα από την παροχή μέσων και υπηρεσιών που του είναι απαραίτητες για να προφυλαχθεί από τους κινδύνους και να διασφαλισθεί από τις φυσικές καταστροφές και με βάση την επίσης επιτακτική ανάγκη για ανασυγκρότηση της υπαίθρου με τη δημιουργία σύγχρονων, ανταγωνιστικών γεωργικών εκμεταλλεύσεων για βελτίωση των εισοδημάτων των αγροτών μας, επιβάλλεται η αντιμετώπιση χωρίς αναβολή, με ειλικρίνεια και πραγματικό ενδιαφέρον, όλων των προβλημάτων που αντιμετωπίζει ο κυπριακός αγροτικός χώρος, ο οποίος δοκιμάζεται από πληθώρα σημαντικών προβλημάτων.

  Με βάση τα πιο πάνω, παρακαλείται το αρμόδιο υπουργείο να πληροφορήσει τη Βουλή των Αντιπροσώπων εάν η κυβέρνηση προτίθεται και πότε να ικανοποιήσει το αίτημα για άμεση παραχώρηση αποζημιώσεων στους πληγέντες από την πυρκαγιά κατοίκους της κοινότητας του Αγίου Θεράποντα.»
