answers: []
identifier: 23.06.010.04.020
question:
  by:
  - Χαραλαμπίδου Ειρήνη
  date: '2014-07-31'
  text: |-
    «Τυγχάνουν διερεύνησης οι καταγγελίες που αφορούν στον πρόεδρο του διοικητικού συμβουλίου των Κυπριακών Αερογραμμών όπως μας ενημέρωσε ο Υπουργός Οικονομικών απαντώντας στις 7 Ιουλίου 2014 στην ερώτησή μου με αριθμό 23.06.010.03.713, ημερομηνίας 20 Ιουνίου 2014.

    Έχει περάσει ενάμιση μήνας και, παρ’ όλες τις δεσμεύσεις τόσο του ίδιου του Υπουργού Οικονομικών όσο και του γενικού διευθυντή του Υπουργείου Οικονομικών κ. Χρίστου Πατσαλίδη ότι εντός δύο ημερών θα ολοκληρωνότανε η διερεύνηση των σχετικών καταγγελιών, μέχρι σήμερα ουδέν έχει ανακοινωθεί.

    Ως εκ τούτου, καλείται ο αρμόδιος υπουργός να μας ενημερώσει αμέσως για τα αποτελέσματα της διερεύνησης των καταγγελιών εναντίον του προέδρου του διοικητικού συμβουλίου των Κυπριακών Αερογραμμών.

    Παράλληλα αναπάντητη παραμένει και η ερώτησή μου με αριθμό 23.06.010.03.765, ημερομηνίας 14 Ιουλίου 2014, που αφορά καταγγελίες για προσωπικές σχέσεις του προέδρου των Κυπριακών Αερογραμμών με ιδιοκτήτες ιδιωτικής εταιρείας που εκτέλεσε χωρίς προσφορές εργασίες προς όφελος των Κυπριακών Αερογραμμών και καταγγελίες για την αντιμισθία και τα οδοιπορικά του μέλους του διοικητικού συμβουλίου των Κυπριακών Αερογραμμών κ. Γιώργου Καλλή.»
  title: Ερώτηση με αρ. 23.06.010.04.020, ημερομηνίας 31ης Ιουλίου 2014, της βουλευτού
    εκλογικής περιφέρειας Λευκωσίας κ. Ειρήνης Χαραλαμπίδου
