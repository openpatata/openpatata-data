_id: 23.06.011.02.385_385
_position_on_page: 385
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-02-22'
heading: Ερώτηση με αρ. 23.06.011.02.385, ημερομηνίας 22 Φεβρουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.385
text: |-
  «Έχω γίνει παραλήπτης καταγγελίας ότι τα τελευταία χρόνια έχει αναπτυχθεί μιας μορφής εμπόριο μεταξύ της Κύπρου και ευρωπαϊκών χωρών που αφορά στην πώληση αδέσποτων σκύλων. Φαίνεται ότι στην προσπάθειά τους κάποιες φιλοζωικές οργανώσεις να βρουν ανάδοχες οικογένειες για τα εγκαταλελειμμένα σκυλάκια απευθύνθηκαν στο εξωτερικό, όπου, όπως ήταν φυσικό, υπάρχουν πολύ περισσότερα άτομα που θέλουν να υιοθετήσουν ένα αδέσποτο σκυλάκι. Το ζήτημα που προκύπτει σύμφωνα με την καταγγελία αφορά στη συστηματική και σε επαγγελματική βάση εξαγωγή σκύλων, ορισμένοι από τους οποίους ενδέχεται απλώς να είχαν χαθεί και να αναζητούνται από τους ιδιοκτήτες τους ή ακόμα και να έχουν κλαπεί από τους ιδιοκτήτες τους και δεν ήταν συνεπώς αδέσποτοι ή εγκαταλελειμμένοι.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του αυτή τη δραστηριότητα, αν ελέγχεται κατά πόσο οι σκύλοι που εξάγονται προς υιοθεσία φέρουν σήμανση (μικροτσίπ), αν επιβεβαιώνεται ότι δεν υπάρχουν νόμιμοι ιδιοκτήτες που τους αναζητούν κ.ο.κ. Επίσης, εάν η όλη διαδικασία ελέγχεται από τα αρμόδια κυβερνητικά όργανα, προφανώς μπορεί να κατατεθούν στη Βουλή των Αντιπροσώπων στοιχεία που αφορούν στον αριθμό των σκύλων που έχουν αποσταλεί στο εξωτερικό για υιοθεσία ανά έτος, από ποιους και σε ποιες χώρες, καθώς και το ύψος του ποσού που έχει εισπραχθεί από αυτή τη δραστηριότητα.»
