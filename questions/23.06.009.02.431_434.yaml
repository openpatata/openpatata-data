_position_on_page: 434
_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_431.htm
by:
- Περδίκης Γιώργος
date: '2008-05-15'
heading: Ερώτηση με αρ. 23.06.009.02.431, ημερομηνίας 15 Μαΐου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.02.431
text: |-
  «Όπως όλοι γνωρίζουμε, η Ευρωπαϊκή Ένωση ζητά από τα κράτη μέλη να εφαρμόσουν τη διαφάνεια και να κατοχυρώσουν έμπρακτα το δικαίωμα του πολίτη στην πληροφόρηση. Ήδη η χώρα μας έχει εφαρμόσει αρκετές καινούριες πρακτικές πληροφόρησης του κοινού. Όμως, φαίνεται ότι υπάρχει ακόμα κενό όσον αφορά τις πληροφορίες για τα χαρακτηριστικά των οικοδομών στις κατοικημένες περιοχές των πόλεων και των χωριών μας. Οι πολίτες πρέπει να έχουν το δικαίωμα να γνωρίζουν ποια είναι τα σχέδια ανάπτυξης στα γειτονικά τους τεμάχια και ποιοι είναι, όταν υπάρχουν, οι σχεδιασμοί του ιδιοκτήτη της γης.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων αν υπάρχει οποιαδήποτε σκέψη θέσπισης διαδικασίας ενημέρωσης των πολιτών για προγραμματιζόμενες αναπτύξεις σε περιοχές εντός των οικιστικών ζωνών πόλεων ή χωριών.»
