_id: 23.06.010.04.549_200
_position_on_page: 200
_sources:
- http://www2.parliament.cy/parliamentgr/008_02/chronological/008_02_ID_2.htm
answers: []
by:
- mp_id: perdikis-giorgos
date: '2015-05-06'
heading: Ερώτηση με αρ. 23.06.010.04.549, ημερομηνίας 6 Μαΐου 2015, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.010.04.549
text: |-
  «Έχω πληροφορηθεί ότι ο Υπουργός Άμυνας διόρισε ερευνώντα λειτουργό για τη διεξαγωγή έρευνας, με σκοπό την εξέταση ενδεχόμενων πειθαρχικών ευθυνών, αναφορικά με σκάνδαλο του 2007 για υπερπληρωμή επιδομάτων τριών αξιωματικών της Εθνικής Φρουράς που υπηρετούσαν στην πολυεθνική δύναμη του Οργανισμού Ηνωμένων Εθνών UNIFΙL. Από έλεγχο της Ελεγκτικής Υπηρεσίας διαπιστώθηκε ότι το Υπουργείο Άμυνας κατέβαλλε στα επηρεαζόμενα στελέχη της Εθνικής Φρουράς ολόκληρο το ποσό του επιδόματος, χωρίς να αφαιρεί το σχετικό ποσό που λάμβαναν από τον Οργανισμό Ηνωμένων Εθνών, με αποτέλεσμα να διενεργηθεί υπερπληρωμή των τριών αξιωματικών ύψους €52.000. Μετά από τις υποδείξεις της Ελεγκτικής Υπηρεσίας το Υπουργείο Άμυνας προχώρησε το Νοέμβριο του 2009 σε μηνιαία αποκοπή ύψους €300 από τη μισθοδοσία των εν λόγω αξιωματικών, με σκοπό την ανάκτηση της υπερπληρωμής. Οι προαναφερθέντες αξιωματικοί καταχώρισαν προσφυγή στο Ανώτατο Δικαστήριο και μέχρι στιγμής οι δύο εξ αυτών δικαιώθηκαν.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η διεξαγωγή της έρευνας, ποια είναι τα πορίσματα της έρευνας αυτής και αν έχουν διαπιστωθεί ευθύνες υπαλλήλων του Υπουργείου Άμυνας αναφορικά με την πιο πάνω υπόθεση υπερπληρωμής των υπό αναφορά αξιωματικών της Εθνικής Φρουράς.»
