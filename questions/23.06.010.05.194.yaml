_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-10-20'
heading: Ερώτηση με αρ. 23.06.010.05.194, ημερομηνίας 20 Οκτωβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.194
text: |-
  «Έχω γίνει αποδέκτης καταγγελιών αναφορικά με ατασθαλίες του κοινοτικού συμβουλίου Παρεκκλησιάς. Οι καταγγελίες αφορούν πιθανή διασπάθιση δημόσιου χρήματος, καθώς και εργοδότηση υπεράριθμού προσωπικού σε σχέση με τις ανάγκες του κοινοτικού συμβουλίου. Όπως έχω πληροφορηθεί, η Ελεγκτική Υπηρεσία της Κυπριακής Δημοκρατίας έχει διενεργήσει ήδη έλεγχο στο κοινοτικό συμβούλιο Παρεκκλησιάς και έχει δώσει οδηγίες στην Επαρχιακή Διοίκηση Λεμεσού να διερευνήσει την υπόθεση και να ετοιμάσει σχετική έκθεση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο έχουν διερευνηθεί οι πιο πάνω καταγγελίες, τι διαπιστώθηκε από τη διερεύνηση της υπόθεσης και αν προκύπτουν οποιεσδήποτε ποινικές ευθύνες.»
