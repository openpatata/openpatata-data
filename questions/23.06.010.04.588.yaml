answers: []
by:
- Περδίκης Γιώργος
date: '2015-05-21'
heading: Ερώτηση με αρ. 23.06.010.04.588, ημερομηνίας 21ης Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.588
text: |-
  «Σε επιστολή της Επιτρόπου Προστασίας των Δικαιωμάτων του Παιδιού, ημερομηνίας 27ης Αυγούστου, προς τον Υπουργό Δικαιοσύνης και Δημοσίας Τάξεως με θέμα τη διασφάλιση των δικαιωμάτων παιδιού θύματος σεξουαλικής κακοποίησης εκτός οικογένειας αναφέρεται το εξής: “Κατά τη διάρκεια διερεύνησης της σεξουαλικής κακοποίησης από την αστυνομία δεν ακολουθείται πρωτόκολλο ή κωδικοποιημένη και επίσημα θεσμοθετημένη διατμηματική διαδικασία που να ρυθμίζει το θέμα της διαχείρισης των περιστατικών σεξουαλικής κακοποίησης ή άλλης κακοποίησης παιδιών, ώστε να διασφαλίζεται ότι κατά την επαφή ενός παιδιού θύματος κακοποίησης με το σύστημα δικαιοσύνης τού παρέχονται όλες οι απαραίτητες πληροφορίες που αφορούν μεταξύ άλλων τα δικαιώματά του, τον τρόπο λειτουργίας του συστήματος και τις διαδικασίες που θα ακολουθήσουν στην περίπτωσή του, πιθανά προστατευτικά μέτρα που μπορούν να ληφθούν, καθώς και άλλες υπηρεσίες στις οποίες μπορεί να έχει πρόσβαση για στήριξη”. Παράλληλα, στην επιστολή αναφέρεται ότι το Εγχειρίδιο Διατμηματικών Διαδικασιών για Χειρισμό Περιστατικών Βίας στην Οικογένεια εφαρμόζεται μόνο σε περιπτώσεις ενδοοικογενειακής κακοποίησης παιδιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει με επίσημη θεσμοθέτηση της διαδικασίας που να ρυθμίζει το θέμα της διαχείρισης των περιστατικών σεξουαλικής ή άλλης κακοποίησης παιδιών εκτός οικογένειας, ώστε να διασφαλίζεται ότι παρέχονται στο παιδί όλες οι απαραίτητες πληροφορίες για τα δικαιώματά του, τον τρόπο λειτουργίας του συστήματος και τις διαδικασίες που ακολουθούνται.»
