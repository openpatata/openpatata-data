_id: 23.06.011.01.065_65
_position_on_page: 65
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_065.htm
by:
- mp_id: perdikis-giorgos
date: '2016-08-05'
heading: Ερώτηση με αρ. 23.06.011.01.065, ημερομηνίας 5 Αυγούστου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.065
text: |-
  «Όπως είναι γνωστό, η Βουλή των Αντιπροσώπων αποφάσισε πρόσφατα όπως ο φόρος ακίνητης ιδιοκτησίας δεν εφαρμοστεί στη βάση των αξιών ακινήτων όπως προέκυψε από την πρόσφατη γενική εκτίμηση στην οποία προέβη το Τμήμα Κτηματολογίου, αλλά στη βάση των κατά υπολογισμό αξιών ακινήτων με βάση αναφοράς το 1980. Πολλοί ισχυρίζονται ότι η γενική εκτίμηση ακίνητης ιδιοκτησίας του 2013 είναι πρόχειρη, γεμάτη κενά και αδυναμίες, γι’ αυτό και δεν πρέπει να αξιοποιηθεί για σκοπούς φορολογίας. Την ίδια ώρα όμως η αξία της ακίνητης περιουσίας στη βάση της γενικής εκτίμησης του 2013 λαμβάνεται υπόψη ως κριτήριο για την παροχή του ελάχιστου εγγυημένου εισοδήματος, του επιδόματος τέκνου και της φοιτητικής χορηγίας. Ταυτόχρονα, η νομοθεσία που ψήφισε η Βουλή προνοεί την κατάργηση του φόρου ακίνητης ιδιοκτησίας από το 2017.

  Παρακαλώ τον αρμόδιο υπουργό, δεδομένων των πιο πάνω εξελίξεων, να πληροφορήσει τη Βουλή των Αντιπροσώπων αν θα προχωρήσει κανονικά η νέα γενική εκτίμηση των ακινήτων που είχε προγραμματιστεί για το 2018 και πότε θα ξεκινήσει, προκειμένου να αποφευχθούν λάθη, λόγω προχειρότητας, κενών και αδυναμιών. Ακόμη, να πληροφορήσει ποιο ήταν το διοικητικό κόστος της γενικής εκτίμησης ακινήτων του 2013, δηλαδή πόσο στοίχισε στο κράτος η εργασία αυτή, η οποία δεν αξιοποιήθηκε πλήρως και για το σκοπό που έγινε.»
