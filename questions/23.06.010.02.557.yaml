answers: []
by:
- Περδίκης Γιώργος
date: '2013-05-09'
heading: Ερώτηση με αρ. 23.06.010.02.557, ημερομηνίας 9 Μαΐου 2013, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.010.02.557
text: |-
  «Έχω πληροφορηθεί ότι η Αγγλική Σχολή Λευκωσίας έχει ανακοινώσει κάποιες αλλαγές στη διδασκαλία του μαθήματος των ελληνικών. Το μάθημα των νέων ελληνικών θα διδάσκεται μόνο στις μικρότερες τάξεις και όσον αφορά τα αρχαία ελληνικά, στην έκτη τάξη τα παιδιά θα επιλέγουν το μάθημα απλώς ως επιλεγόμενο μάθημα ‘Α’ Levelκαι όχι ως μάθημα της μητρικής τους γλώσσας. Με την αλλαγή αυτή στην έβδομη τάξη τα παιδιά δε θα έχουν καμιά επαφή με τη μητρική τους γλώσσα, που είναι τα ελληνικά. Υπενθυμίζω ότι ο Υπουργός Παιδείας της Μεγάλης Βρετανίας έχει εντάξει την Αρχαία Ελληνική στις επτά γλώσσες που το κάθε δημοτικό σχολείο θα πρέπει να επιλέγει ως υποχρεωτικό μάθημα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει για την ενίσχυσημ του μαθήματος των νέων ελληνικών και των αρχαίων ελληνικών στην Αγγλική Σχολή Λευκωσίας, δεδομένης και της αντίδρασης των γονέων των μαθητών της σχολής.»
