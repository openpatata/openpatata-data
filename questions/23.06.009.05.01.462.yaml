_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.462.htm
by:
- Τορναρίτης Νίκος
date: '2010-12-10'
heading: Ερώτηση με αρ. 23.06.009.05.01.462, ημερομηνίας 10 Δεκεμβρίου 2010, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.05.01.462
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τις προθέσεις του υπουργείου του για τα πιο κάτω θέματα που αφορούν την κυπριακή χορευτική κοινότητα:

  1. Πότε και με ποιο τρόπο το Υπουργείο Παιδείας και Πολιτισμού σκοπεύει να κατοχυρώσει το επάγγελμα του χορογράφου και του χορευτή; Με ποιο τρόπο θα κάνει πράξη το θεμελιώδες δικαίωμά τους στην κοινωνική ασφάλιση και την πλήρη ιατροφαρμακευτική περίθαλψη; Υπάρχει επεξεργασμένη επί του θέματος πρόταση που αναλύει το απαιτούμενο οικονομικό κόστος;

  2. Το Υπουργείο Παιδείας και Πολιτισμού σκοπεύει να δημιουργήσει το τόσο απαραίτητο για την πρόοδο του χορού δημόσιο κέντρο ή στέγη χορού στη Λευκωσία; Έχουν γίνει συγκεκριμένες ενέργειες προς αυτή την κατεύθυνση; Εάν ναι, τι αποτελέσματα έχουν αποδώσει;

  3. Θα αυξηθούν, όπως αρμόζει σε μια σύγχρονη ευρωπαϊκή χώρα, οι επιδοτήσεις και επιχορηγήσεις των ομάδων χορού, ώστε να μπορούν να επιτυγχάνουν υψηλότερους καλλιτεχνικούς και πολιτιστικούς στόχους; Υπάρχουν επεξεργασμένα σχέδια με τα οποία να δημιουργηθούν επιτέλους αξιόπιστα στοιχεία αξιολόγησης και ιεράρχησης των χορηγούμενων φορέων, τερματίζοντας τη δικαιολογημένη καχυποψία της συντριπτικής πλειοψηφίας της κυπριακής χορευτικής κοινότητας;»
