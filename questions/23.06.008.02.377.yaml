answers: []
by:
- Γεωργίου Γεώργιος
date: '2003-06-05'
heading: Ερώτηση με αρ. 23.06.008.02.377 που υποβλήθηκε από το βουλευτή εκλογικής
  περιφέρειας Αμμοχώστου κ. Γεώργιο Γεωργίου στις 5 Ιουνίου 2003
identifier: 23.06.008.02.377
text: |-
  «Σε πρόσφατη επίσκεψή μου στο χωριό Κοφίνου και σε συνάντηση που είχα με το κοινοτικό συμβούλιο πληροφορήθηκα ότι τα τρία πάρκα της κοινότητας βρίσκονται σε άθλια κατάσταση (έλλειψη φωτισμού, τουαλετών κτλ.). Το κοινοτικό συμβούλιο θεωρεί ότι επείγει ο εξωραϊσμός των τριών πάρκων και η αναβάθμισή τους με τοποθέτηση παιδικών παιχνιδιών, ανέγερση περιπτέρων κτλ.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων κατά πόσο προγραμματίζεται η αναβάθμιση των τριών πάρκων της κοινότητας.»
