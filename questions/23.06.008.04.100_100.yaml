_position_on_page: 100
_sources:
- http://www2.parliament.cy/parliamentgr/008_02/chronological/008_02_ΗD_1.htm
answers:
- http://www2.parliament.cy/parliamentgr/008_03b/23.06.008.04.100.htm
by:
- Καράς Αντώνης
date: '2004-09-07'
heading: Ερώτηση με αρ. 23.06.008.04.100, ημερομηνίας 7 Σεπτεμβρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.04.100
text: |-
  «Σύμφωνα με πληροφόρηση που είχα υπάρχει αίτημα της κοινότητας Ξυλοτύμβου όπως το Υπουργείο Παιδείας και Πολιτισμού επιδοτήσει τη μεταφορά των μαθητών της κοινότητας προς και από το Γυμνάσιο Ξυλοτύμβου. Το εν λόγω γυμνάσιο βρίσκεται ενδιάμεσα των χωριών Ξυλοτύμβου και Ορμίδειας και η μεταφορά των μαθητών μπορεί να γίνει με τη χρήση λεωφορείων ή αυτοκινήτων. Αξίζει να σημειωθεί ότι η μεταφορά των μαθητών από την κοινότητα της Ορμίδειας, η οποία απέχει την ίδια απόσταση από το εν λόγω γυμνάσιο, επιδοτείται από το Υπουργείο Παιδείας και Πολιτισμού και ορθώς. Επομένως, το αίτημα των κατοίκων της κοινότητας Ξυλοτύμβου είναι όπως το εν λόγω υπουργείο περιλάβει στο πρόγραμμα επιδότησης μεταφοράς μαθητών στα σχολεία και τη μεταφορά των μαθητών από την κοινότητα Ξυλοτύμβου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων κατά πόσο προτίθεται να προχωρήσει στην επιδότηση της μεταφοράς των μαθητών της εν λόγω κοινότητας προς και από το Γυμνάσιο Ξυλοτύμβου.»
