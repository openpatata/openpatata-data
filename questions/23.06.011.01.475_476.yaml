_id: 23.06.011.01.475_476
_position_on_page: 476
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: myrianthous-ilias
date: '2017-01-31'
heading: Ερώτηση με αρ. 23.06.011.01.475, ημερομηνίας 31ης Ιανουαρίου 2017, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.475
text: |-
  «Το Aγροτικό Κέντρο Υγείας Παναγιάς εξυπηρετεί δεκατρείς κοινότητες και σε αυτό έχουν τοποθετηθεί δύο ιατρικοί λειτουργοί. Παρ’ όλα αυτά, ο ένας ιατρός έχει μετακινηθεί εδώ και επτά μήνες, χωρίς να γίνει αντικατάστασή του. Πέραν τούτου, σημαντική ταλαιπωρία παρουσιάζεται στους ασθενείς, όταν απουσιάζει ο φαρμακοποιός ή ο οδηγός ασθενοφόρου. Παράλληλα, το κτίριο όπου στεγάζεται το κέντρο υγείας, καθώς και το ασθενοφόρο χρειάζονται βελτιώσεις και συντήρηση.

  Σε ό,τι αφορά το θέμα του φαρμακοποιού, η κοινότητα εισηγείται όπως γίνεται ο σωστός προγραμματισμός πριν από την απουσία του, ώστε οι ασθενείς, που κατά κύριο λόγο είναι ηλικιωμένοι που λαμβάνουν περιοδικά διάφορα φάρμακα, να μπορούν να τα προμηθεύονται έγκαιρα. Σε ό,τι αφορά τον οδηγό του ασθενοφόρου, η κοινότητα εισηγείται την εκπαίδευση εθελοντών οδηγών/διασωστών από την κοινότητα, ώστε να μπορούν να χρησιμοποιούν το ασθενοφόρο σε περιπτώσεις έκτακτης ανάγκης.

  Με βάση αυτά καλείται ο αρμόδιος υπουργός να ενημερώσει το σώμα πώς αντιμετωπίζει τα πιο πάνω ζητήματα.»
