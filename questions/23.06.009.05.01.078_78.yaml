_id: 23.06.009.05.01.078_78
_position_on_page: 78
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.078.htm
by:
- mp_id: perdikis-giorgos
date: '2010-08-12'
heading: Ερώτηση με αρ. 23.06.009.05.01.078, ημερομηνίας 12 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.078
text: |-
  «Έχω πληροφορηθεί ότι στην κτηνοτροφική περιοχή Ξυλοτύμπου υπάρχει μεγάλος αριθμός από μικρά κτηνοτροφικά υποστατικά γαλακτοφόρων αγελάδων. Σύμφωνα με καταγγελίες πολιτών, τις οποίες επιβεβαιώνει το κοινοτικό συμβούλιο, οι κτηνοτρόφοι της περιοχής δεν απομακρύνουν τις κοπριές των αγελάδων, με αποτέλεσμα αυτές να παρασύρονται με τις βροχές σε μεγάλες ποσότητες μέσα στις γειτονικές καλλιέργειες. Αυτό έχει δυσμενείς συνέπειες για τα δέντρα και προκαλεί ρύπανση του εδάφους και των νερών. Από τη ρύπανση κινδυνεύει και το αντιπλημμυρικό φράγμα της Βάτενας στην Ορμίδεια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που λαμβάνει, ώστε να αντιμετωπιστεί το πρόβλημα της ρύπανσης από την κτηνοτροφική περιοχή Ξυλοτύμπου.»
