answers:
- http://www2.parliament.cy/parliamentgr/008_3g/23_06_010_03_018.htm
identifier: 23.06.010.03.018
question:
  by:
  - Περδίκης Γιώργος
  date: '2013-07-18'
  text: |-
    «Έχω γίνει αποδέκτης καταγγελίας από πολίτη ο οποίος προσπάθησε ανεπιτυχώς να επιστρέψει άδειες φιάλες υγραερίου τόσο στο βενζινάδικο από το οποίο τις προμηθεύτηκε όσο και στο διανομέα με τον οποίο συνεργαζόταν το βενζινάδικο. Όπως με πληροφόρησε ο πολίτης, ήρθε σε επαφή με την Υπηρεσία Ανταγωνισμού και Προστασίας Καταναλωτών και η υπηρεσία τον πληροφόρησε ότι οι διανομείς φιαλών υγραερίου δεν υποχρεούνται να παραλαμβάνουν πίσω τις άδειες φιάλες.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έτσι έχουν τα πράγματα, αν δηλαδή ο πωλητής υγραερίου δεν είναι υποχρεωμένος- κατά το πρότυπο της ευρωπαϊκής Οδηγίας για τις συσκευασίες- να παραλαμβάνει τις άδειες φιάλες, και κατά πόσο εξετάζεται το ενδεχόμενο τροποποίησης της σχετικής νομοθεσίας, ώστε ο διανομέας φιαλών υγραερίου να υποχρεούται να παραλαμβάνει τις άδειες φιάλες καταβάλλοντας το σχετικό “ντεπόζιτο”.»
  title: Ερώτηση με αρ. 23.06.010.03.018, ημερομηνίας 18 Ιουλίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
