answer: http://www2.parliament.cy/parliamentgr/008_3g/23_06_010_04_389.htm
identifier: 23.06.010.04.389
question:
  by:
  - Χαραλαμπίδου Ειρήνη
  date: '2015-01-27'
  text: |
    «Σε συνέχεια της ερώτησής μας με αρ. 23.06.010.03.414, ημερομηνίας 14 Ιανουαρίου 2014, και μετά την περίληψη σχετικής αναφοράς στη σελ. 19 της ετήσιας έκθεσης του Γενικού Ελεγκτή της Δημοκρατίας για το 2013 [“Παρατηρήθηκε ότι Μέλος της Βουλής των Αντιπροσώπων, ο οποίος διετέλεσε Πρόεδρος της Βουλής των Αντιπροσώπων, λαμβάνει σύμφωνα με τον περί Ωφελημάτων (Πρόεδρος και Αντιπρόεδρος της Δημοκρατίας, Πρόεδρος και Αντιπρόεδρος της Βουλής των Αντιπροσώπων) Νόμο αρ. 131(Ι)1988, μηνιαίο επίδομα για την απασχόληση ιδιαιτέρας γραμματέως συνολικού ύψους €3.019. Επίσης βάσει του περί Υπουργών και του Προέδρου, του Αντιπροέδρου και των Μελών της Βουλής των Αντιπροσώπων Νόμου αρ. 22/1960, δικαιούται μηνιαίο κατ’ αποκοπή επίδομα για γραμματειακές υπηρεσίες ύψους €1.025,16. Σύσταση: Το Υπουργείο Οικονομικών να προωθήσει νομοθετική ρύθμιση για κατάργηση της καταβολής διπλού επιδόματος για γραμματειακές υπηρεσίες στις περιπτώσεις που Μέλος της Βουλής των Αντιπροσώπων διετέλεσε και Πρόεδρος της Βουλής των Αντιπροσώπων.”], παρακαλείται ο αρμόδιος υπουργός να μας ενημερώσει κατά πόσο η εκτελεστική εξουσία προτίθεται να καταθέσει τροπολογία στη σχετική νομοθεσία, με σκοπό τη ρύθμιση του φαινομένου της καταβολής διπλών επιδομάτων της ίδιας κατηγορίας.»
  title: Ερώτηση με αρ. 23.06.010.04.389, ημερομηνίας 27 Ιανουαρίου 2015, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
