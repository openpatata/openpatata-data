answers: []
identifier: 23.06.009.01.129
question:
  by:
  - Παπαδοπούλου Αντιγόνη
  date: '2006-10-26'
  text: |-
    «Σε πρόσφατη επίσκεψή μου στο χωριό Λυθροδόντας, δέχτηκα σωρεία παραπόνων για την παρουσία μεγάλου αριθμού κυρτωμάτων (22 περίπου) στα χωριά Αγία Βαρβάρα, Μαθιάτης, Λυθροδόντας, γεγονός που ταλαιπωρεί τους κατοίκους.

    Ενώ κατανοείται η χρησιμότητα των κυρτωμάτων για λόγους ασφάλειας και αποφυγής ατυχημάτων, υπάρχει έντονη δυσφορία από την πλειοψηφία των κατοίκων που διακινούνται καθημερινά για διάφορους λόγους.

    Ως εκ τούτου, παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις απόψεις του όσον αφορά τα αιτήματα των κατοίκων για:

    1. αφαίρεση μερικών κυρτωμάτων, ώστε η μεταξύ τους απόσταση να αυξηθεί και

    2. διαφοροποίηση του ύψους και πλάτους των υπόλοιπων κυρτωμάτων, ώστε να καταστεί πιο ομαλή η διέλευση αυτοκινήτων και λιγότερη η φθορά τους.»
  title: Ερώτηση με αρ. 23.06.009.01.129, ημερομηνίας 26 Οκτωβρίου 2006, της βουλευτού
    εκλογικής περιφέρειας Λευκωσίας κ. Αντιγόνης Παπαδοπούλου
