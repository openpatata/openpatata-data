_id: 23.06.011.02.299_299
_position_on_page: 299
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_299.htm
by:
- mp_id: perdikis-giorgos
date: '2017-12-04'
heading: Ερώτηση με αρ. 23.06.011.02.299, ημερομηνίας 4 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.299
text: |-
  «Σύμφωνα με πρόσφατο δημοσίευμα, οι αρχές στα πλαίσια επιβολής πιο αυστηρών ελέγχων εξετάζουν το ενδεχόμενο να εγκαταστήσουν στις Κεντρικές Φυλακές σύγχρονο σύστημα απενεργοποίησης κινητών τηλεφώνων. Είναι γνωστό ότι άτομα που κατοικούν κοντά στις Κεντρικές Φυλακές εκφράζουν συχνά παράπονα για το γεγονός ότι τα κινητά τους τηλέφωνα πολλές φορές δε λειτουργούν, όπως ισχυρίζονται, λόγω της λειτουργίας αυτών των μηχανισμών απενεργοποίησης κινητών τηλεφώνων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εξεταστεί από τους αρμόδιους φορείς για ποιο λόγο τα κινητά τηλέφωνα όσων ζουν στα πέριξ των Κεντρικών Φυλακών μερικές φορές παρουσιάζουν προβλήματα λειτουργίας, καθώς και αν έχει εξεταστεί κατά πόσο η εγκατάσταση σύγχρονου συστήματος απενεργοποίησης τηλεφώνων στις Κεντρικές Φυλακές θα επιδεινώσει το υπό αναφορά πρόβλημα.»
