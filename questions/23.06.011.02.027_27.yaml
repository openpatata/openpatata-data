_id: 23.06.011.02.027_27
_position_on_page: 27
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-01'
heading: Ερώτηση με αρ. 23.06.011.02.027, ημερομηνίας 1ης Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.027
text: |-
  «Έχω γίνει αποδέκτης καταγγελίας από κατοίκους της κοινότητας Δευτεράς που αφορά την εκκρεμότητα και την καθυστέρηση της συνέχισης του έργου του γραμμικού πάρκου και του πεζοδρόμου/ποδηλατοδρόμου Πεδιαίου και στα όρια της κοινότητας Δευτεράς.

  Συγκεκριμένα, σύμφωνα με την καταγγελία, έχει παραχωρηθεί κονδύλι προς το κοινοτικό συμβούλιο Δευτεράς για τη δημιουργία πεζοδρόμου/ποδηλατοδρόμου, το οποίο όμως παραμένει αναξιοποίητο. Για τον πεζόδρομο/ποδηλατόδρομο εκκρεμεί η κατασκευή μέρους του που βρίσκεται εντός του δήμου Λακατάμιας, έργο το οποίο είναι άγνωστο γιατί δεν υλοποιείται.

  Ως εκ τούτου, παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο έχει προβεί στις απαραίτητες ενέργειες, ούτως ώστε να προχωρήσει η κατασκευή του πολεοδομικού έργου του πεζοδρόμου/ποδηλατοδρόμου και του γραμμικού πάρκου Πεδιαίου στην περιοχή της Λακατάμιας και της Δευτεράς και ποια χρονοδιαγράμματα έχουν τεθεί, λαμβάνοντας υπόψη και την ανάγκη για βελτίωση της ποιότητας ζωής των κατοίκων της περιοχής.»
