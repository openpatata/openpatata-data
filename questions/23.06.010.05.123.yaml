answers: []
by:
- Περδίκης Γιώργος
date: '2015-09-09'
heading: Ερώτηση με αρ. 23.06.010.05.123, ημερομηνίας 9 Σεπτεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.123
text: |-
  «Σύμφωνα με ευρωπαϊκή Οδηγία που υπογράφηκε το Μάρτιο του 2015, απομονωμένες χώρες της Ευρωπαϊκής Ένωσης μπορούν να ζητήσουν τον αποκλεισμό τους από την καλλιέργεια γενετικά τροποποιημένων οργανισμών. Με βάση την ευρωπαϊκή Οδηγία, επιτρέπεται οι χώρες που το επιθυμούν να υποβάλουν αίτηση στην Ευρωπαϊκή Επιτροπή, ώστε να μην επιτρέπεται η καλλιέργεια γενετικά τροποποιημένων οργανισμών στο έδαφός τους. Έχω πληροφορηθεί ότι η Ελλάδα και η Λεττονία έχουν υποβάλει τη σχετική αίτηση, η οποία έχει εγκριθεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο προτίθεται και η Κυπριακή Δημοκρατία να υποβάλει αίτηση στην Ευρωπαϊκή Επιτροπή, έτσι ώστε να απαγορεύσει την καλλιέργεια γενετικά τροποποιημένων οργανισμών στο έδαφός της.»
