answer: http://www2.parliament.cy/parliamentgr/008_3g/23_06_010_03_436.htm
identifier: 23.06.010.03.436
question:
  by:
  - Φακοντής Αντρέας
  date: '2014-01-23'
  text: |
    «Κατά την πρόσφατη επίσκεψή μου στην προσφυγική κοινότητα Αγίου Ιωάννη της επαρχίας Πάφου μού τέθηκε το αίτημα για επίσπευση της διαδικασίας εξέτασης και έγκρισης των αιτήσεων για παραχώρηση τουρκοκυπριακών σπιτιών σε αιτητές. Η διαδικασία παρουσιάζει ήδη μεγάλη καθυστέρηση και ο αριθμός των αιτητών είναι μεγάλος.

    Η παραχώρηση τουρκοκυπριακών σπιτιών θα δώσει τη δυνατότητα για ανακαίνιση και επιδιόρθωση των εν λόγω κατοικιών, για καθαριότητα του περιβάλλοντος χώρου, ενώ θα αυξήσει και τα έσοδα του κράτους από τα ενοίκια που θα λαμβάνει.

    Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων σε ποιο στάδιο βρίσκεται η διαδικασία παραχώρησης τουρκοκυπριακών κατοικιών στην κοινότητα Αγίου Ιωάννη και ποια τα χρονοδιαγράμματα που τίθενται για ολοκλήρωσή της.»
  title: Ερώτηση με αρ. 23.06.010.03.436, ημερομηνίας 23 Ιανουαρίου 2014, του βουλευτή εκλογικής περιφέρειας Πάφου κ. Αντρέα Φακοντή
