_id: 23.06.010.01.646_289
_position_on_page: 289
_sources:
- http://www2.parliament.cy/parliamentgr/008_02/chronological/008_02_IA-2.htm
answers: []
by:
- mp_id: chatzigiannis-kyriakos
date: '2012-03-26'
heading: Ερώτηση με αρ. 23.06.010.01.646, ημερομηνίας 26 Μαρτίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.646
text: |-
  «Έχω πληροφορηθεί από ασθενείς και ιατρούς στα νοσοκομεία μας, καθώς και από ιατρούς του ιδιωτικού τομέα ότι το τελευταίο διάστημα έχει αυξηθεί ο αριθμός των ασθενειών, παρενεργειών, αλλά και θανάτων λόγω αυξημένων εγκεφαλικών, ως αποτέλεσμα της απορρύθμισης της θεραπείας των ασθενών με υψηλή πίεση. Ο μεγάλος αριθμός εγκεφαλικών αφορά κυρίως ασθενείς οι οποίοι λάμβαναν συγκεκριμένο φάρμακο πίεσης, το οποίο η κυβέρνηση έχει αντικαταστήσει με άλλο, με αποτέλεσμα αυτό να τους στερείται. Δυστυχώς, η απορρύθμιση της θεραπείας των ασθενών εξαρτώμενων από αυτό το φάρμακο οδηγεί πολλούς ασθενείς είτε στο θάνατο είτε σε περιπέτειες.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο το υπουργείο του έχει προχωρήσει σε σχετική έρευνα και, εάν ναι, να μας πληροφορήσει για το μέγεθος του προβλήματος, καθώς και για το ποια μέτρα λαμβάνει για προστασία των εν λόγω ασθενών.»
