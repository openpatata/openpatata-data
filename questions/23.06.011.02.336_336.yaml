_id: 23.06.011.02.336_336
_position_on_page: 336
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-01-05'
heading: Ερώτηση με αρ. 23.06.011.02.336, ημερομηνίας 5 Ιανουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.336
text: |-
  «Από δημοσίευμα της εφημερίδας ΠΟΛΙΤΗΣ πληροφορήθηκα ότι οι οικοδομικές αρχές (δήμοι και επαρχιακές διοικήσεις) θα υπολογίζουν τα τέλη για την έκδοση νέων πολεοδομικών αδειών για ανανεώσιμες πηγές ενέργειας (ΑΠΕ) σε σχέση με το συνολικό κόστος της εγκατάστασής τους και όχι με επιβολή 1,25% επί των πραγματικών οικοδομικών εργασιών, π.χ. το κόστος των κατασκευαστικών εργασιών για εγκατάσταση, το κόστος της περίφραξης κτλ., όπως γινόταν μέχρι τώρα. Συγκεκριμένα, το δημοσίευμα αναφέρεται στο δήμο Ύψωνα, ο οποίος υπολόγισε σε συγκεκριμένη περίπτωση τα οικοδομικά τέλη επί του συνολικού κόστους των φωτοβολταϊκών αυτοπαραγωγής. Εάν αυτή η πρακτική εφαρμοστεί από όλες τις οικοδομικές αρχές, τότε οι επενδύσεις σε ΑΠΕ θα αποθαρρυνθούν σε μεγάλο βαθμό.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια η άποψή του επί του θέματος και αν πρόκειται να λάβει οποιαδήποτε μέτρα για αποφυγή τέτοιου είδους πρακτικών, που αποθαρρύνουν τις επενδύσεις σε ΑΠΕ.»
