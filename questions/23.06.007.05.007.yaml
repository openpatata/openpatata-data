answers:
- http://www2.parliament.cy/parliamentgr/008_03/23_06_007_05_007.htm
by:
- Ρότσας Χρίστος
date: '2000-08-29'
heading: Ερώτηση με αρ. 23.06.007.05.007 που υποβλήθηκε από το βουλευτή εκλογικής
  περιφέρειας Λευκωσίας κ. Χρίστο Ρότσα στις 29 Αυγούστου 2000
identifier: 23.06.007.05.007
text: |-
  «Δημιουργείται τώρα στην Ευρώπη μια νέα αγορά τηλεπικοινωνιών που αφορά τα κινητά τηλέφωνα τρίτης γενιάς. Κάποιες χώρες ενοικίασαν για μακρύ χρονικό διάστημα τις συχνότητές τους μέσω πλειστηριασμού, ενώ κάποιες άλλες βάσει της καταλληλότητας των ενδιαφερομένων και καταβολής συγκεκριμένου χρηματικού ποσού.

  Στην πρώτη κατηγορία βρίσκονται χώρες όπως το Ηνωμένο Βασίλειο, που εισέπραξε το ιλιγγιώδες ποσό των τριάντα δισεκατομμυρίων ευρώ και η Γερμανία, της οποίας ο πλειοδοτικός διαγωνισμός ξεπέρασε τα σαράντα πέντε δισεκατομμυρίων ευρώ. Τα χρήματα θα διατεθούν για μείωση του δημόσιου χρέους, για την παιδεία, για έργα υποδομής και ίσως και για μείωση της φορολογίας.

  Στη δεύτερη κατηγορία βρίσκονται χώρες όπως η Φινλανδία και η Γαλλία που δε χρέωσαν υπερβολικά ποσά για να μειωθεί το κόστος για τους καταναλωτές.

  Ενώ όλα τούτα συνεχίζονται με αυξημένη ταχύτητα στην Ευρώπη, εμείς πού βρισκόμαστε σε σχέση με το εν λόγω θέμα και πώς προτίθεται η κυβέρνηση να προχωρήσει;»
