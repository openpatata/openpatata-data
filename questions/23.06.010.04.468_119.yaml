_id: 23.06.010.04.468_119
_position_on_page: 119
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_468.htm
by:
- mp_id: chatzigiannis-kyriakos
date: '2015-03-09'
heading: Ερώτηση με αρ. 23.06.010.04.468, ημερομηνίας 9 Μαρτίου 2015, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.04.468
text: |-
  «Τουλάχιστον 40 ποικιλίες βιομηχανικής κλωστικής κάνναβης έχουν λάβει έγκριση από την ΕΕ και καλλιεργούνται μεταξύ άλλων στη Γαλλία, στη Γερμανία, στην Αυστρία, στη Βρετανία, στην Ιταλία, στην Πορτογαλία, στην Πολωνία, στη Ρουμανία, στην Ισπανία και στην Τουρκία. Η συγκεκριμένη καλλιέργεια επιδοτείται από την ΕΕ. Η καλλιέργεια αυτή θα συμβάλει στην ανασυγκρότηση, στην αναδιάρθρωση και στην εξυγίανση της κυπριακής αγροτικής οικονομίας, αφού δεν είναι υδρόφιλη, η επεξεργασία της είναι χαμηλού κόστους και παράγει πληθώρα προϊόντων, όπως υφαντά, χαρτί, λάδι, κτηνοτροφικά συμπληρώματα, συμπληρώματα διατροφής για τον άνθρωπο και άλλα.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σε ποιο στάδιο βρίσκεται η ετοιμασία των σχετικών κανονισμών και ποιο είναι το σχετικό χρονοδιάγραμμα εφαρμογής τους, ώστε να τεθεί σε ισχύ η νομοθεσία και να αρχίσει η καλλιέργεια της βιομηχανικής Cannabis Sativa L. Επίσης, κατά πόσο η καθυστέρηση που παρατηρείται οφείλεται σε ολιγωρία της διοίκησης ή είναι θέμα πολιτικής απόφασης.»
