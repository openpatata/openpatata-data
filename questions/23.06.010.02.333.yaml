_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.333.htm
by:
- Περδίκης Γιώργος
date: '2012-11-27'
heading: Ερώτηση με αρ. 23.06.010.02.333, ημερομηνίας 27 Νοεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.333
text: |-
  «Από παλαιότερη απάντηση του Υπουργού Συγκοινωνιών και Έργων κ. Ευθύμιου Φλουρέντζου στην ερώτησή μου με αρ. 23.06.010.02.048, αναφορικά με την ηχορρύπανση που προκαλείται από τη διέλευση αυτοκινήτων από την αερογέφυρα Πολεμιδιών εξαιτίας της λανθασμένης τοποθέτησης σχαρών, πληροφορήθηκα ότι αποφασίστηκε η σταδιακή μετατροπή των υφιστάμενων αρμών, ούτως ώστε να μειωθούν τα προβλήματα θορύβου. Όπως πληροφορήθηκα από την απάντηση του υπουργού, στον προϋπολογισμό του 2013 έχει προταθεί σχετική πρόνοια και με την έγκρισή του αρχές του 2013 αναμένεται να γίνει προκήρυξη προσφορών για μετατροπή των αρμών στους κόμβους Πολεμιδιών και λιμανιού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προκηρύξει προσφορές για τη μετατροπή των αρμών στον κυκλικό κόμβο Αγίας Φύλας, όπου παρουσιάζεται το ίδιο πρόβλημα ηχορρύπανσης.»
