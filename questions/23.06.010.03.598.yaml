answers: []
by:
- Περδίκης Γιώργος
date: '2014-04-25'
heading: Ερώτηση με αρ. 23.06.010.03.598, ημερομηνίας 25 Απριλίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.598
text: |-
  «Έχω πληροφορηθεί από επιστολή του δημάρχου Αγίας Νάπας, ημερομηνίας 17 Φεβρουαρίου 2014, η οποία κοινοποιήθηκε στη Βουλή των Αντιπροσώπων, αναφορικά με το σοβαρό πρόβλημα ηχορύπανσης εξαιτίας των κέντρων αναψυχής, γεγονός που μειώνει την ποιότητα του τουριστικού μας προϊόντος. Αίτημα του δήμου Αγίας Νάπας είναι όπως δοθεί άμεση προτεραιότητα στην οριστική νομοθετική ρύθμιση του θέματος για άμεση και αποτελεσματική επίλυση του προβλήματος το συντομότερο δυνατόν. Όπως έχω πληροφορηθεί από την εν λόγω επιστολή, το θέμα θα εξεταστεί σε επίπεδο υπουργικής επιτροπής, ενώ παράλληλα εξετάζονται οι νομοθετικές ρυθμίσεις που πρέπει να εφαρμοσθούν, για να απαμβλυνθεί το πρόβλημα της ηχορύπανσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις αποφάσεις που έχουν ληφθεί από την εν λόγω υπουργική επιτροπή αναφορικά με το πιο πάνω θέμα, καθώς επίσης και αν προωθείται οποιαδήποτε νομοθετική ρύθμιση για την επίλυση του προβλήματος της ηχορύπανσης που προκαλείται από τη λειτουργία των κέντρων αναψυχής.»
