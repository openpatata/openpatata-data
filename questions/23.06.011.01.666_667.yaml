_id: 23.06.011.01.666_667
_position_on_page: 667
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_666.htm
by:
- mp_id: perdikis-giorgos
date: '2017-03-17'
heading: Ερώτηση με αρ. 23.06.011.01.666, ημερομηνίας 17 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.666
text: |-
  «Έχω πληροφορηθεί ότι ο Σύνδεσμος για την Πρόληψη και Αντιμετώπιση της Βίας στην Οικογένεια (ΣΠΑΒΟ) έχει καταθέσει αίτημα προς το Υπουργείο Υγείας για παροχή δωρεάν ιατροφαρμακευτικής περίθαλψης στα άτομα που φιλοξενούνται στους χώρους φιλοξενίας του συνδέσμου για το χρονικό διάστημα που βρίσκονται εκεί. Ειδικότερα, όπως εξηγεί ο σύνδεσμος σε επιστολή του προς τη γενική διευθύντρια του Υπουργείου Υγείας, αρκετά συχνά έρχεται αντιμέτωπος ο ΣΠΑΒΟ με περιπτώσεις κατά τις οποίες μητέρες δεν είναι δικαιούχοι δωρεάν ιατροφαρμακευτικής περίθαλψης για λόγους που σχετίζονται είτε με την καταγωγή τους είτε γιατί οι ίδιες ή/και τα παιδιά τους καλύπτονται από κάρτα Κυπρίου πατέρα, ο οποίος χρησιμοποιεί το προνόμιο αυτό ως μοχλό πίεσης. Συνεπώς, αναγκάζεται ο ίδιος ο σύνδεσμος να καλύψει το κόστος για αυτές τις περιπτώσεις, δυσχεραίνοντας τον προϋπολογισμό λειτουργίας των χώρων φιλοξενίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να εξετάσει το υπό αναφορά αίτημα του συνδέσμου.»
