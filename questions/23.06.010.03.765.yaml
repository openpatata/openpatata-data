_sources:
- http://www2.parliament.cy/parliamentgr/008_02/chronological/008_02_IC.htm
answers: []
by:
- Χαραλαμπίδου Ειρήνη
date: '2014-07-14'
heading: Ερώτηση με αρ. 23.06.010.03.765, ημερομηνίας 14 Ιουλίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.765
text: |-
  «Κατά τη διάρκεια της συνεδρίας της Κοινοβουλευτικής Επιτροπής Ελέγχου, ημερομηνίας 4 Ιουλίου 2014, ο πρόεδρος του διοικητικού συμβουλίου των Κυπριακών Αερογραμμών, αρνούμενος να απαντήσει σε τρεις συγκεκριμένες ερωτήσεις που του υπέβαλα, παρά την υποχρέωσή του να απαντήσει σε αυτές, παρέπεμψε στον Υπουργό Οικονομικών.

  Ως εκ τούτου, καλείται ο αρμόδιος υπουργός, στο πλαίσιο της διερεύνησης που γίνεται σε σχέση και με άλλες καταγγελίες, να πληροφορήσει τη Βουλή των Αντιπροσώπων κατά πόσο έχουν απαντηθεί τα κάτωθι ερωτήματα:

  1. Το διοικητικό συμβούλιο των Κυπριακών Αερογραμμών έχει αναθέσει εργασίες στην εταιρεία UNOTEL χωρίς προκήρυξη προσφορών; Να κατατεθούν τα σχετικά πρακτικά του διοικητικού συμβουλίου.

  2. Ποια η προσωπική σχέση του προέδρου του διοικητικού συμβουλίου με τους μετόχους της εταιρείας Γιώργο και Ειρήνη Λοϊζίδη;

  3. Πώς εξηγείται το γεγονός ότι ο κ. Γιώργος Καλλής, μέλος του διοικητικού συμβουλίου των Κυπριακών Αερογραμμών, λαμβάνει καθημερινά από τις Κυπριακές Αερογραμμές οδοιπορικά και αντιμισθία, σε αντίθεση με όλα τα άλλα μέλη του διοικητικού συμβουλίου; Επιθυμούμε όπως πληροφορηθούμε για το συνολικό ποσό που έλαβε τους τελευταίους δέκα μήνες ως αντιμισθία από τις Κυπριακές Αερογραμμές ο κ. Καλλής, για τα οδοιπορικά και αν άλλο μέλος του συμβουλίου έχει τύχει παρόμοιας μεταχείρισης;»
