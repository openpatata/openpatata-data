answers: []
identifier: 23.06.008.05.282
question:
  by:
  - Παπαπολυβίου Ανδρέας
  date: '2006-03-25'
  text: |-
    «Τα τελευταία χρόνια παρατηρούνται όλο και πιο έντονα φαινόμενα ατμοσφαιρικής ρύπανσης από τη μεταφορά αέριων μαζών αιωρούμενης αφρικανικής σκόνης πάνω από την Κύπρο, τα οποία επηρεάζουν και την υπόλοιπη Ευρώπη.

    Από πληροφορίες που έχουν περιέλθει σε γνώση μου, αντιλαμβάνομαι επίσης ότι το πρόβλημα με την αιωρούμενη σκόνη της ερήμου είναι διεθνές. Υπάρχουν παραδείγματα που η αφρικανική σκόνη μπορεί να φτάσει ακόμη και στην πολιτεία Φλόριντα των Ηνωμένων Πολιτειών, όταν πνέουν αντίθετοι άνεμοι, ενώ σκόνη από την έρημο της Κίνας κάνει το γύρο του κόσμου φθάνοντας μέχρι και τις ’λπεις. Συγκεκριμένα, στην Κίνα πληροφορούμαι ότι εφαρμόζονται κρατικά προγράμματα αντιστροφής της επέκτασης της γραμμής της ερήμου με φύτευση και παρακολούθηση των προβληματικών περιοχών.

    Έχω πληροφορηθεί επίσης ότι ο Υφυπουργός Περιβάλλοντος, Χωροταξίας και Δημοσίων Έργων της Ελλάδας κ. Σταύρος Καλογιάννης έθεσε το πρόβλημα της ατμοσφαιρικής ρύπανσης από την αφρικανική σκόνη στο Συμβούλιο Υπουργών Περιβάλλοντος της Ευρωπαϊκής Ένωσης, το οποίο έγινε πριν από μερικές εβδομάδες.

    Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα ακόλουθα:

    1. Πώς και σε ποιο βαθμό επηρεάζεται η Κύπρος από την αφρικανική σκόνη όσον αφορά το οικοσύστημα, τη γεωργία και την υγεία των κατοίκων;

    2. Ποια μέτρα λαμβάνονται για αντιστροφή της επέκτασης της γραμμής της ερήμου στην Αφρική μέσω προγραμμάτων της Ευρωπαϊκής Ένωσης;

    3. Έχει προβεί η Κύπρος σε κάποιες ενέργειες σε επίπεδο Ευρωπαϊκής Ένωσης για αντιμετώπιση του εν λόγω προβλήματος, ως χώρα μέλος που επηρεάζεται σε μεγάλο βαθμό από αυτό;»
  title: Ερώτηση με αρ. 23.06.008.05.282, ημερομηνίας 25 Μαρτίου 2006, του βουλευτή
    εκλογικής περιφέρειας Λευκωσίας κ. Ανδρέα Παπαπολυβίου
