answer: http://www2.parliament.cy/parliamentgr/008_3g/23_06_010_03_667.htm
identifier: 23.06.010.03.667
question:
  by:
  - Περδίκης Γιώργος
  date: '2014-05-26'
  text: |
    «Έχω πληροφορηθεί ότι τα αγωνιστικά αυτοκίνητα σύμφωνα με τις ευρωπαϊκές και διεθνείς προδιαγραφές πρέπει να διαθέτουν καταλύτη για περιορισμό των ρύπων της μηχανής του αυτοκινήτου. Όπως πληροφορούμαι, κάποια αγωνιστικά αυτοκίνητα που μετέχουν σε αγώνες ταχύτητας στην Κύπρο δε διαθέτουν αυτούς τους καταλύτες με την ανάλογη πιστοποίηση και τον ανάλογο έλεγχο. Επίσης, κάποιοι τοποθετούν ομοιώματα καταλύτη στις μηχανές τους. Ως αποτέλεσμα, πέραν της παρανομίας, αυξάνεται ο κίνδυνος εκπομπών επικίνδυνων καυσαερίων από τις εξατμίσεις των αυτοκινήτων αυτών.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους ελέγχους που γίνονται στα αγωνιστικά αυτοκίνητα σε σχέση με την αφαίρεση ή μη τοποθέτηση ή τοποθέτηση ομοιώματος καταλύτη στις μηχανές, καθώς και αν γίνονται έλεγχοι κατά τη διάρκεια των αγώνων και ποια τα αποτελέσματα των ελέγχων αυτών.»
  title: Ερώτηση με αρ. 23.06.010.03.667, ημερομηνίας 26 Μαΐου 2014, του βουλευτή εκλογικής περιφέρειας Λευκωσίας κ. Γιώργου Περδίκη
