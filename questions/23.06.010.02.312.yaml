answers:
- http://www2.parliament.cy/parliamentgr/008-3f/23_06_010_02.312.htm
by:
- Περδίκης Γιώργος
date: '2012-11-19'
heading: Ερώτηση με αρ. 23.06.010.02.312, ημερομηνίας 19 Νοεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.312
text: |-
  «Έχω πληροφορηθεί ότι στο στρατιωτικό νοσοκομείο δικαιούνται περίθαλψη οι στρατιώτες, οι έφεδροι, οι στρατιωτικοί και οι οικογένειές τους. Αρκετές φορές, όπως πληροφορήθηκα, το νοσοκομείο κατακλύζεται από γυναίκες, παιδιά και ηλικιωμένους συγγενείς των στρατιωτικών, με αποτέλεσμα να μη δίνεται προτεραιότητα στους στρατεύσιμους, όπως κατά την άποψή μου θα ήταν πιο σωστό.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζεται το ενδεχόμενο το δικαίωμα περίθαλψης στο στρατιωτικό νοσοκομείο να δίνεται στους στρατιώτες, στο μόνιμο προσωπικό της Εθνικής Φρουράς και στους εφέδρους, όταν αυτοί χρειάζονται περίθαλψη εν ώρα υπηρεσίας. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για το ετήσιο κόστος της λειτουργίας του στρατιωτικού νοσοκομείου.»
