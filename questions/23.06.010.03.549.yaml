answer: http://www2.parliament.cy/parliamentgr/008_3g/23_06_010_03_549.htm
identifier: 23.06.010.03.549
question:
  by:
  - Νικολαΐδης Νίκος
  date: '2014-03-14'
  text: |
    «Πρόσφατα έχω γίνει κοινωνός του αιτήματος της κοινότητας Κυπερούντας για ανακατασκευή του κοινοτικού γηπέδου Κυπερούντας. Όπως έχω ενημερωθεί, η κοινότητα είχε πάρει διαβεβαιώσεις ότι ο ΚΟΑ θα έδινε ένα σημαντικό κονδύλι για την ανακατασκευή του γηπέδου και παράλληλα το κοινοτικό συμβούλιο προχώρησε στη σύναψη δανείου για τη δική του συνεισφορά. Τελικά, το έργο δεν προχώρησε.

    Νοουμένου ότι η ανακατασκευή του γηπέδου θα συμβάλει στην προσέλκυση επαγγελματικών ποδοσφαιρικών ομάδων, γεγονός που θα φέρει έσοδα και θα αναβαθμίσει την περιοχή, παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο υπάρχει πρόθεση από την αρμόδια αρχή να προχωρήσει στην επανεξέταση του αιτήματος της κοινότητας Κυπερούντας για ανακατασκευή του γηπέδου.»
  title: Ερώτηση με αρ. 23.06.010.03.549, ημερομηνίας 14 Μαρτίου 2014, του βουλευτή εκλογικής περιφέρειας Λεμεσού κ. Νίκου Νικολαΐδη
