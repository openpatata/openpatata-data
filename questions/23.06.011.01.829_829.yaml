_id: 23.06.011.01.829_829
_position_on_page: 829
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2017-05-08'
heading: Ερώτηση με αρ. 23.06.011.01.829, ημερομηνίας 8 Μαΐου 2017, του βουλευτή εκλογικής
  περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.829
text: |-
  «Έχω πληροφορηθεί για την προκήρυξη διαγωνισμού από τον Οργανισμό Νεολαίας Κύπρου σε σχέση με την υλοποίηση και προβολή του σχεδίου “Youth Guarantee to Activate and Empower Youth in Cyprus”. Αντικείμενο του διαγωνισμού είναι η παροχή υπηρεσιών διαφημιστικής εκστρατείας, οργάνωσης σεμιναρίων και διεξαγωγής ερευνών για την προώθηση και γνωστοποίηση του σχεδίου “Εγγύηση για τη Νεολαία” (Youth Guarantee). Το σχέδιο “Εγγύηση για τη Νεολαία” περιλαμβάνεται επίσης ως πρόνοια στο Μνημόνιο Συναντίληψης και η εφαρμογή του αποτελεί μία από τις υποχρεώσεις μας ως κράτους.

  Τo πρόγραμμα “Εγγύηση για τη Νεολαία” απευθύνεται σε νέους ηλικίας δεκαπέντε έως είκοσι τεσσάρων ετών και έχει τη δυνατότητα να προσφέρει ευκαιρίες απασχόλησης, εκπαίδευσης ή κατάρτισης εντός τεσσάρων μηνών από την αποχώρηση από το σχολείο ή την εγγραφή στον κατάλογο των ανέργων του μητρώου του γραφείου εξεύρεσης εργασίας. Σύμφωνα με το Εθνικό Σχέδιο Δράσης για την Απασχόληση των Νέων, υπάρχει σειρά δράσεων για την εφαρμογή του σχεδίου “Εγγύηση για τη Νεολαία” (βλ. Στόχο Πολιτικής 3 και αποτελέσματα 3.1-3.7) με προγραμματική περίοδο 2015 έως 2017.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  1. Ποιος είναι ο ακριβής μέχρι σήμερα αριθμός των νέων που έχουν συμμετάσχει στο πρόγραμμα;

  2. Ποιο είναι το ποσοστό επίτευξης των στόχων του προγράμματος για τους νέους που έχουν λάβει μέρος;

  3. Ποιο είναι το ποσοστό του προϋπολογισμού που έχει δαπανηθεί μέχρι σήμερα;

  4. Γίνεται παρακολούθηση και έλεγχος της προόδου των νέων που έχουν ολοκληρώσει επιτυχώς το πρόγραμμα “Εγγύηση για τη Νεολαία”;

  5. Υπάρχει πρόθεση επέκτασης του σχεδίου “Εγγύηση για τη Νεολαία” πέραν του 2017;»
