_id: 23.06.010.02.269_269
_position_on_page: 269
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.269.htm
by:
- mp_id: perdikis-giorgos
date: '2012-11-05'
heading: Ερώτηση με αρ. 23.06.010.02.269, ημερομηνίας 5 Νοεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.269
text: |-
  «Έχω πληροφορηθεί ότι το Ευρωπαϊκό Κοινοβούλιο με ψήφισμά του στις 23 Οκτωβρίου 2012 υποστήριξε ότι, για να μπορέσει η Ευρωπαϊκή Ένωση να πληρώσει τους λογαριασμούς της μέσα στο 2013, πρέπει να αναθεωρηθούν οι περικοπές που έχει προτείνει το Συμβούλιο της Ευρωπαϊκής Ένωσης επί του σχεδίου προϋπολογισμού της Ευρωπαϊκής Επιτροπής. Τα προγράμματα που έχουν πληγεί περισσότερο από αυτές τις περικοπές είναι το “Erasmus Mundus”, τα Προγράμματα Διά Βίου Μάθησης και το 7ο Πρόγραμμα Πλαίσιο για την έρευνα και την ανάπτυξη. Η χρηματοδότηση αυτών των προγραμμάτων αποδείχθηκε το 2012 σχεδόν ανεπαρκής, με αποτέλεσμα να αναγκαστεί η Ευρωπαϊκή Επιτροπή να παρουσιάσει πρόσθετο διορθωτικό προϋπολογισμό.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τη θέση της Κυπριακής Δημοκρατίας στο Συμβούλιο της Ευρωπαϊκής Ένωσης όσον αφορά τις περικοπές που είχε προτείνει το Συμβούλιο επί του σχεδίου προϋπολογισμού της Ευρωπαϊκής Επιτροπής.»
