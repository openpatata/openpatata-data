_id: 23.06.011.02.285_285
_position_on_page: 285
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-11-24'
heading: Ερώτηση με αρ. 23.06.011.02.285, ημερομηνίας 24 Νοεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.285
text: |-
  «Έχω πληροφορηθεί ότι η Ελεγκτική Υπηρεσία, μετά τη συνεδρίαση της Κοινοβουλευτικής Επιτροπής Παρακολουθήσεως Σχεδίων Αναπτύξεως και Ελέγχου Δημόσιων Δαπανών όπου εξετάστηκε το αυτεπάγγελτο θέμα με τίτλο “Ενημέρωση για τον τρόπο προμήθειας υλικών από τα κατεχόμενα για τις οικοδομικές εργασίες που πραγματοποιούνται στο Παγκύπριο Γυμνάσιο και ενδεχόμενη διασπάθιση δημόσιου χρήματος ή/και παράβαση των διαδικασιών”, εισηγήθηκε προς το Υπουργείο Οικονομικών το θέμα της νομιμότητας των λατομείων από τα οποία εξάγονται υλικά για την κατασκευή δομικών προϊόντων να τύχει χειρισμού από την ίδια την Ελεγκτική Υπηρεσία με την έκδοση σχετικής εγκυκλίου προς όλες τις αναθέτουσες αρχές, ώστε να υπάρξει συμμόρφωση με τον περί Ρύθμισης Μεταλλείων και Λατομείων Νόμο (ΚΕΦ. 270) και αποφυγή καταστάσεων αθέμιτου ανταγωνισμού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξέτασε την εισήγηση της Ελεγκτικής Υπηρεσίας και ποια η θέση του.»
