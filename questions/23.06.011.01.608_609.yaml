_id: 23.06.011.01.608_609
_position_on_page: 609
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_608.htm
by:
- mp_id: perdikis-giorgos
date: '2017-03-07'
heading: Ερώτηση με αρ. 23.06.011.01.608, ημερομηνίας 7 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.608
text: |-
  «Σύμφωνα με το έγγραφο του Τμήματος Ηλεκτρονικών Επικοινωνιών με αριθμό THE: 16.8.17 και τίτλο “Πολιτική και Διαδικασίες για την Εγκατάσταση και Λειτουργία Σταθμών Ραδιοεπικοινωνίας με Δυνατότητα Εκπομπής”, στο οποίο περιγράφονται οι διαδικασίες που προτείνεται να διέπουν την αδειοδότηση της εγκατάστασης και λειτουργίας σταθμών ραδιοεπικοινωνίας, “η χωροθέτηση των σταθμών θα γίνεται κατά προτίμηση και προτεραιότητα [...] σε άγονη γη εκτός περιοχών ανάπτυξης [...], σε υφιστάμενες συναφείς εγκαταστάσεις άλλων παροχέων σχετικών υπηρεσιών (ως συνεγκατάσταση) και σε ψηλότερες οικοδομές μιας περιοχής με ύψος ίσο ή μεγαλύτερο από το μέγιστο επιτρεπόμενο ύψος οικοδομών της αντίστοιχης πολεοδομικής ζώνης”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο παραχωρήθηκε πολεοδομική και οικοδομική άδεια για εγκατάσταση κεραίας κινητής τηλεφωνίας σε μονώροφη οικοδομή στην κοινότητα Μάμμαρι, στην οδό Κυριάκου Μάτση 34, όπου προφανώς δεν πληρούνται τα πιο πάνω αναφερόμενα κριτήρια.»
