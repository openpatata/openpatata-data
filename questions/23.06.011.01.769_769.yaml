_id: 23.06.011.01.769_769
_position_on_page: 769
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_769.htm
by:
- mp_id: perdikis-giorgos
date: '2017-04-05'
heading: Ερώτηση με αρ. 23.06.011.01.769, ημερομηνίας 5 Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.769
text: |-
  «Σύμφωνα με τον Περί Προστασίας της Υγείας (Έλεγχος του Καπνίσματος) Νόμο του 2017, το κάπνισμα στις εισόδους των νοσοκομείων και κλινικών απαγορεύεται. Συγκεκριμένα, σύμφωνα με το άρθρο 11, εδάφιο (β), παράγραφος (ιι), “απαγορεύεται το κάπνισμα καπνικών προϊόντων, νέων προϊόντων καπνού, φυτικών προϊόντων για κάπνισμα και η χρήση ηλεκτρονικού τσιγάρου, ναργιλέ και μη καπνιζόμενου προϊόντος καπνού από πρόσωπο στους ανοικτούς εξωτερικούς χώρους των νοσοκομείων, συμπεριλαμβανομένου αστικού αγροτικού κέντρου υγείας, εκτός από καθορισμένους ανοικτούς εξωτερικούς χώρους, οι οποίοι υποδεικνύονται από τη διεύθυνση του νοσοκομείου ή του κέντρου υγείας και οι οποίοι δεν επιτρέπεται να βρίσκονται σε είσοδο ή έξοδο του νοσοκομείου ή του κέντρου υγείας”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο βαθμό εφαρμόζεται η νέα νομοθετική ρύθμιση και ποια μέτρα έλαβε για την εφαρμογή της.»
