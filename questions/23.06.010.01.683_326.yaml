_id: 23.06.010.01.683_326
_position_on_page: 326
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.683.htm
by:
- mp_id: perdikis-giorgos
date: '2012-03-30'
heading: Ερώτηση με αρ. 23.06.010.01.683, ημερομηνίας 30 Μαρτίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.683
text: |-
  «Έχω πληροφορηθεί ότι στο βουνό “Σωτήρα”, που βρίσκεται στο χωριό Πάνω Λεύκαρα, βρίσκεται τοποθετημένη μία τεράστια κεραία αναμετάδοσης προγραμμάτων και τηλεπικοινωνίας που με την εμφάνισή της επηρεάζει αρνητικά το τοπίο. Οι αρνητικές επιπτώσεις μεγαλώνουν συνεχώς με την προσθήκη νέων δίσκων αναμετάδοσης πάνω στον ιστό της κεραίας. Ο χώρος βρίσκεται ενταγμένος στο πρόγραμμα “Φύση 2000” και ως εκ τούτου αναμενόταν ότι θα απαγορεύεται μια τέτοιας μορφής ανάπτυξη. Σύμφωνα με πληροφόρηση που είχα, το θέμα της μετακίνησης της κεραίας θα τύγχανε μελέτης στα πλαίσια της ενίσχυσης του υποσταθμού του Ραδιοφωνικού Ιδρύματος Κύπρου στη Βαβατσινιά.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ενισχυθεί ο υποσταθμός του Ραδιοφωνικού Ιδρύματος Κύπρου στη Βαβατσινιά και αν έχει μετακινηθεί η κεραία αναμετάδοσης από το βουνό “Σωτήρα” στα Πάνω Λεύκαρα.»
