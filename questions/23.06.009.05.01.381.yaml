answers:
- http://www2.parliament.cy/parliamentgr/008_3e/23_06_009_05_01.381.htm
by:
- Περδίκης Γιώργος
date: '2010-11-17'
heading: Ερώτηση με αρ. 23.06.009.05.01.381, ημερομηνίας 17 Νοεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.381
text: |-
  «Έχω πληροφορηθεί ότι πάνω από 2 000 εμπορευματοκιβώτια χάνονται κάθε χρόνο στα ευρωπαϊκά ύδατα κατά τη διάρκεια της μεταφοράς τους από πλοία. Όπως αναφέρεται σε πρόσφατη ανακοίνωση του Ευρωκοινοβουλίου, οι βουλευτές ζήτησαν περαιτέρω μέτρα πρόληψης της απώλειας εμπορευματοκιβωτίων στη θάλασσα. Αυτό πρέπει να γίνει μέσω βελτίωσης της πρόσδεσης των εμπορευματοκιβωτίων και διασφάλισης ότι όλα τα εμπορευματοκιβώτια ζυγίζονται στο λιμάνι και στοιβάζονται ορθά πριν από τον απόπλου. Οι ευρωβουλευτές προτείνουν ακόμη να ερευνηθεί η χρήση αυτόματα ενεργοποιούμενων σημαντήρων, για να διευκολύνεται ο εντοπισμός των εμπορευματοκιβωτίων, αλλά και να επικαιροποιηθεί το καθεστώς αποζημίωσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει κατάλληλος εξοπλισμός και διαδικασίες στα κυπριακά λιμάνια, ώστε να αποφεύγεται ο κίνδυνος απώλειας εμπορευματοκιβωτίων, και αν υπάρχουν στοιχεία σχετικά με το πρόβλημα όσον αφορά τις μεταφορές από και προς την Κύπρο.»
