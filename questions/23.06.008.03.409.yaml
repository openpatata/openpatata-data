answers:
- http://www2.parliament.cy/parliamentgr/008_03/23_06_008_03_409.htm
by:
- Καράς Αντώνης
date: '2004-02-05'
heading: Ερώτηση με αρ. 23.06.008.03.409, ημερομηνίας 5 Φεβρουαρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.03.409
text: |-
  «Όπως με έχουν πληροφορήσει, οι διάφορες υπηρεσίες του κράτους δε δέχονται πιστοποιητικά που προέρχονται από ιατρούς του ιδιωτικού τομέα. Ως εκ τούτου, οι ενδιαφερόμενοι υποχρεώνονται να εξασφαλίζουν πιστοποιητικά από ιατρούς του δημοσίου. Αυτά αφορούν πιστοποιητικά ασθενείας, πιστοποιητικά υγείας για άτομα που απευθύνονται για εργοδότηση στις κρατικές υπηρεσίες κτλ. Αυτή η πρακτική, εκτός του ότι αποτελεί και διάκριση εις βάρος των ιατρών του ιδιωτικού τομέα, προσθέτει ακόμη μεγαλύτερο φόρτο εργασίας στο ήδη βεβαρημένο πρόγραμμα των κρατικών νοσηλευτηρίων.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων αν και πότε προτίθεται να αλλάξει την πρακτική αυτή, έτσι ώστε να δέχεται και πιστοποιητικά που εκδίδονται από ιδιώτες ιατρούς.»
