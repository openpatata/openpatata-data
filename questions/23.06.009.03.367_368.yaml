_id: 23.06.009.03.367_368
_position_on_page: 368
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_367.htm
by:
- mp_id: perdikis-giorgos
date: '2009-02-13'
heading: Ερώτηση με αρ. 23.06.009.03.367, ημερομηνίας 13 Φεβρουαρίου 2009, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.367
text: |-
  «Έχω πληροφορηθεί ότι η κυβέρνηση έχει αναιρέσει, με απόφαση του Υπουργικού Συμβουλίου ημερομηνίας 31 Οκτωβρίου 2008, προηγούμενη απόφαση ημερομηνίας 25 Ιουνίου 2008 για υλοποίηση του κανονισμού (ΕΚ) αριθ. 479/2008 του Συμβουλίου της Ευρωπαϊκής Ένωσης, σχετικά με τη χρηματοδότηση ειδικών μέτρων στήριξης του αμπελοοινικού τομέα.

  Συγκεκριμένα, ενώ ορθά στις 25 Ιουνίου το Υπουργικό Συμβούλιο ενέκρινε το φάκελο με τα μέτρα, όπως αυτός καταρτίστηκε από το Συμβούλιο Αμπελοοινικών Προϊόντων (ΣΑΠ) και προτάθηκε από τον Υπουργό Γεωργίας, με τη δεύτερη απόφασή του αφαίρεσε από τον εγκεκριμένο φάκελο, ο οποίος είχε ήδη υποβληθεί στην Ευρωπαϊκή Επιτροπή, το μέτρο των επενδύσεων για υλικές και άλλες επενδύσεις σε εγκαταστάσεις επεξεργασίας, υποδομές οινοποιίας και εμπορίας οίνων και το μέτρο της προώθησης οίνων σε τρίτες χώρες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί η κυβέρνηση αναίρεσε την προηγούμενή της απόφαση για χρηματοδότηση ειδικών μέτρων στήριξης του αμπελοοινικού τομέα, γεγονός που προκάλεσε την απώλεια χρηματοδότησης αξίας πέραν των €10 εκατομ. για την πενταετία 2008-2013 από την Ευρωπαϊκή Ένωση.»
