answers:
- http://www2.parliament.cy/parliamentgr/008_03d/23_06_009_04_790.htm
by:
- Περδίκης Γιώργος
date: '2010-02-01'
heading: Ερώτηση με αρ. 23.06.009.04.790, ημερομηνίας 1ης Φεβρουαρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.790
text: |-
  «Έχω πληροφορηθεί ότι το 2007 εκδόθηκε από το Φιλοδασικό Σύνδεσμο Κύπρου το Κόκκινο Βιβλίο της Χλωρίδας της Κύπρου, στο οποίο καταγράφονται όλα τα είδη της χλωρίδας τα οποία κινδυνεύουν με εξαφάνιση. Στο εν λόγω βιβλίο γίνεται αξιολόγηση των κινδύνων εξαφάνισης των ειδών της χλωρίδας και κατάταξή τους σε κατηγορίες κινδύνου με βάση τα κριτήρια της Διεθνούς Ένωσης για τη Διατήρηση της Φύσης (IUCN) με απώτερο σκοπό τη λήψη μέτρων για διατήρηση και προστασία της χλωρίδας. Το Κόκκινο Βιβλίο της Χλωρίδας της Κύπρου αποτελεί βασικό εργαλείο για τη λήψη αποτελεσματικών μέτρων διατήρησης της φυσικής κληρονομιάς του τόπου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων με ποιο τρόπο προστατεύονται τα είδη που περιλαμβάνονται στο υπό αναφορά βιβλίο.»
