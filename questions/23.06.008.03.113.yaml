answers:
- http://www2.parliament.cy/parliamentgr/008_03/23_06_008_03_113.htm
identifier: 23.06.008.03.113
question:
  by:
  - Περδίκης Γιώργος
  date: '2003-09-15'
  text: |-
    «Έχω επισκεφθεί την πλατεία Γρηγόρη Αυξεντίου στη Λεμεσό, η οποία βρίσκεται δίπλα από το Διοικητήριο και διαπίστωσα ότι είναι σε άθλια κατάσταση. Υπάρχει μια γενική ακαταστασία και αταξία στο χώρο που δε θυμίζει τίποτα από πλατεία. Το μνημείο του Σταυραετού του Μαχαιρά είναι περιτριγυρισμένο από ψηλά δέντρα. Το βράδυ μετατρέπεται σε δημόσιο ουρητήριο, γιατί, σε αντίθεση με όλα τα μνημεία και τους ανδριάντες σε δημόσιες πλατείες πόλεων των Ευρώπης, αυτό δε διαθέτει νυκτερινό φωτισμό. Από την άλλη η πλατεία δε διαθέτει δημόσια ουρητήρια. Ο χώρος είναι απεριποίητος, δεν υπάρχουν άνθη, πινακίδες και δεν έχουν επισκευαστεί τα λερωμένα μάρμαρα και το σπασμένο μπετόν. Επίσης, δεν υπάρχει ούτε ένα παγκάκι.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπάρχουν και πότε θα εφαρμοστούν τα σχέδια πεζοδρομοποίησης, ανάπλασης και ανάδειξης της πλατείας Γρηγόρη Αυξεντίου και αν μέχρι τότε προτίθεται να λάβει μέτρα προβολής, καθαριότητας και ευπρεπισμού του χώρου του μνημείου.»
  title: Ερώτηση με αρ. 23.06.008.03.113 που υποβλήθηκε από το βουλευτή εκλογικής
    περιφέρειας Λευκωσίας κ. Γιώργο Περδίκη στις 15 Σεπτεμβρίου 2003.
