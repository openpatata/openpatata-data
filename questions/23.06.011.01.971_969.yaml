_id: 23.06.011.01.971_969
_position_on_page: 969
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-19'
heading: Ερώτηση με αρ. 23.06.011.01.971, ημερομηνίας 19 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.971
text: |-
  «Μετά τα τραγικά γεγονότα της έκρηξης των εμπορευματοκιβωτίων με τα πυρομαχικά στο Μαρί, το 2011, έγινε μια σοβαρή επισήμανση του γεγονότος ότι στην περιοχή Βασιλικού, μέσα σε λίγα τετραγωνικά χιλιόμετρα, έχουν συγκεντρωθεί σχεδόν όλες οι ενεργειακές υποδομές της χώρας μας, όπως ηλεκτροπαραγωγικός σταθμός, δεξαμενές καυσίμων, τερματικός σταθμός καυσίμων, λιμάνια εισαγωγής καυσίμων κ.ο.κ. Μάλιστα όλο και περισσότερες ενεργειακές υποδομές συγκεντρώνονται ή σχεδιάζεται να συγκεντρωθούν στην περιοχή, όπως εργοστάσιο υγροποίησης φυσικού αερίου, δεξαμενές υγραερίου και πετρελαιοειδών κ.ο.κ.

  Παρακαλώ τον αρμόδιο υπουργό να καταθέσει στη Βουλή των Αντιπροσώπων κατάλογο με όλες τις ενεργειακές υποδομές που έχουν ήδη συγκεντρωθεί στην περιοχή Βασιλικού, καθώς και ποιες νέες υποδομές προγραμματίζεται ή υπάρχουν σκέψεις να εγκατασταθούν στην περιοχή. Παρακαλώ επίσης τον αρμόδιο υπουργό όπως πληροφορήσει τη Βουλή των Αντιπροσώπων γιατί δεν έγιναν μέχρι στιγμής σχεδιασμοί για αποκέντρωση των ενεργειακών υποδομών. Εάν έγιναν τέτοιες προσπάθειες, γιατί απέτυχαν; Υπάρχει ελπίδα να εξευρεθεί άλλος εναλλακτικός χώρος για χωροθέτηση των ενεργειακών υποδομών;»
