_id: 23.06.011.01.645_646
_position_on_page: 646
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_645.htm
by:
- mp_id: perdikis-giorgos
date: '2017-03-15'
heading: Ερώτηση με αρ. 23.06.011.01.645, ημερομηνίας 15 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.645
text: |-
  «Όπως είναι γνωστό, η κυβέρνηση αποφάσισε πριν από πολλά χρόνια να παραχωρήσει με εκμίσθωση περιοχή εντός του κρατικού δάσους στην περιοχή “Κάβο Γκρέκο”, για να διευκολυνθεί η κατασκευή ενός γηπέδου γκολφ στην περιοχή της επαρχίας Αμμοχώστου. Σύμφωνα με παλαιότερη άποψη του Υπουργικού Συμβουλίου, το γήπεδο γκολφ θα ήταν αυθύπαρκτο, δηλαδή δε θα συνοδευόταν από κίνητρα ανάπτυξης κατοικιών. Για το σκοπό αυτό συστάθηκε εταιρεία με μετόχους ιδιοκτήτες ξενοδοχείων της περιοχής και του οικείου δήμου. Πριν από λίγα χρόνια η εταιρεία αυτή άλλαξε χέρια και με νέα απόφαση του Υπουργικού Συμβουλίου μετακινήθηκε ο υπό μίσθωση χώρος στο ανατολικό σύνορο του κρατικού δάσους. Το θέμα συζητήθηκε για τελευταία φορά στην Κοινοβουλευτική Επιτροπή Περιβάλλοντος στις 8 Οκτωβρίου 2014. Από τότε δεν έχουμε πληροφορηθεί για την εξέλιξη της υπόθεσης της μίσθωσης περιοχής εντός κρατικού δάσους σε περιοχή προστασίας της φύσης για δημιουργία γηπέδου γκολφ, που πλέον σχεδιάζεται να συνοδεύεται και από οικιστική ανάπτυξη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις εξελίξεις στην υπόθεση αυτή.»
