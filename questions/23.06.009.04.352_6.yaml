_id: 23.06.009.04.352_6
_position_on_page: 6
_sources:
- http://www2.parliament.cy/parliamentgr/008_02/chronological/008_02_TD_2.htm
answers:
- http://www2.parliament.cy/parliamentgr/008_03d/23_06_009_04_352.htm
by:
- Περδίκης Γιώργος
date: '2009-10-12'
heading: Ερώτηση με αρ. 23.06.009.04.352, ημερομηνίας 12 Οκτωβρίου 2009, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.352
text: |-
  «Έχω πληροφορηθεί ότι οι ενστάσεις ομάδας περιβαλλοντικών οργανώσεων σε σχέση με την οριοθέτηση της περιοχής “Natura 2000” στη χερσόνησο του Ακάμα δεν τυγχάνουν μελέτης και χειρισμού με την πρέπουσα σημασία και ενδιαφέρον, όπως αυτές των διάφορων ιδιοκτητών γης. Δίνεται η εντύπωση ότι οι ενστάσεις των περιβαλλοντικών οργανώσεων είναι δευτερεύουσας σημασίας για τις αρμόδιες υπηρεσίες, επειδή δεν αφορούν περιορισμό της έκτασης, αλλά προσθήκη στην προστατευόμενη περιοχή και μέρους του υπόλοιπου των βιοτόπων που δυστυχώς αφέθηκε έξω από την κυβερνητική πρόταση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια είναι η διαχείριση των ενστάσεων των περιβαλλοντικών οργανώσεων κατά της απόφασης της κυβέρνησης σε σχέση με την οριοθέτηση της περιοχής “Natura 2000” στη χερσόνησο του Ακάμα.»
