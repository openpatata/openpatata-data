answers:
- http://www2.parliament.cy/parliamentgr/008_03/23_06_008_02_388.htm
by:
- Γεωργίου Γεώργιος
date: '2003-06-10'
heading: Ερώτηση με αρ. 23.06.008.02.388 που υποβλήθηκε από το βουλευτή εκλογικής
  περιφέρειας Αμμοχώστου κ. Γεώργιο Γεωργίου στις 10 Ιουνίου 2003.
identifier: 23.06.008.02.388
text: |-
  «Σε πρόσφατη επίσκεψή μου στο χωριό Μαρί και σε συνάντηση που είχα με το κοινοτικό συμβούλιο πληροφορήθηκα ότι προγραμματίζεται πλησίον της κοινότητας η κατασκευή TANK FARM για την αποθήκευση πετρελαίου, λόγω της επικείμενης διάλυσης του διυλιστηρίου Λάρνακας.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

  1. Πότε προγραμματίζεται η έναρξη των εργασιών για την κατασκευή του εν λόγω έργου;

  2. Πόση έκταση γης έχει απαλλοτριωθεί για το σκοπό αυτό; (Παρακαλώ να επισυναφθεί τοπογραφικό σχέδιο, στο οποίο να σημειώνεται ο απαλλοτριωθείς χώρος.)

  3. Θα επιτρέπεται η καλλιέργεια των κτηνοτροφικών οικοπέδων που βρίσκονται πλησίον του χώρου που θα κατασκευαστεί το έργο μετά την έναρξη των εργασιών;

  Τι προγραμματίζει το αρμόδιο υπουργείο ως αντιστάθμισμα προς την κοινότητα Μαρί για την κατασκευή του πιο πάνω έργου εντός των ορίων της κοινότητας;»
