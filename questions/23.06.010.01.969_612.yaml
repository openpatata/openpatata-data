_id: 23.06.010.01.969_612
_position_on_page: 612
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.969.htm
by:
- mp_id: perdikis-giorgos
date: '2012-06-15'
heading: Ερώτηση με αρ. 23.06.010.01.969, ημερομηνίας 15 Ιουνίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.969
text: |-
  «Έχω γίνει αποδέκτης πολλών παραπόνων από πολίτες που διαμαρτύρονται για την εντονότατη δυσοσμία στην περιοχή του λιμανιού Λάρνακας από την αποθήκευση ελαιοπυρήνα βάρους τριών χιλιάδων τόνων. Η συγκεκριμένη ποσότητα ελαιοπυρήνα φορτώθηκε πριν από περίπου ένα μήνα σε εμπορικό πλοίο, με σκοπό την εξαγωγή του στο εξωτερικό. Δυστυχώς όμως, τα μέλη του εμπορικού πλοίου έκαναν το μεγάλο λάθος και έβρεξαν τον ελαιοπυρήνα, κάτι το οποίο δεν ήταν μέσα στη συμφωνία εξαγωγής του. Αποτέλεσμα αυτής της λανθασμένης πράξης ήταν το ξεφόρτωμα του φορτίου σε ανοικτό χώρο του λιμανιού, για να στεγνώσει, κάτι το οποίο δημιούργησε έντονη δυσοσμία σε όλη τη γύρω περιοχή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειες που προτίθεται να λάβει, προκειμένου να αντιμετωπιστεί αυτή η εντονότατη δυσοσμία στην περιοχή του λιμανιού Λάρνακας από τον ελαιοπυρήνα και για την αποτροπή παρόμοιων περιστατικών στο μέλλον.»
