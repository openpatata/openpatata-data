_id: 23.06.011.02.323_323
_position_on_page: 323
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_323.htm
by:
- mp_id: perdikis-giorgos
date: '2017-12-22'
heading: Ερώτηση με αρ. 23.06.011.02.323, ημερομηνίας 22 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.323
text: |-
  «Πρόσφατα, κατά τη συζήτηση στην Κοινοβουλευτική Επιτροπή Παρακολουθήσεως Σχεδίων Αναπτύξεως και Ελέγχου Δημόσιων Δαπανών για το θέμα που προέκυψε με το αιγυπτιακό αγγείο που επρόκειτο να παραδώσει ο Πρόεδρος της Κυπριακής Δημοκρατίας στον Πρόεδρο της Αιγύπτου, αναφέρθηκε από την Έφορο Μουσείων κ. Πηλείδου ότι στην περιοχή των Κουκλιών παρατηρείται εκτεταμένη τυμβωρυχία και αρχαιοκαπηλία. Το ίδιο ανέφερε την επομένη η διευθύντρια του Τμήματος Αρχαιοτήτων κ. Ιερωνυμίδου. Πιο παραστατικά περιέγραψε το πρόβλημα η κ. Ιακώβου, καθηγήτρια του Πανεπιστημίου Κύπρου, που διενεργεί ανασκαφές κάθε χρόνο στην περιοχή Κουκλιών, η οποία αναφέρθηκε μάλιστα σε καταγγελίες που έγιναν στην αστυνομία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πόσες καταγγελίες για αρχαιοκαπηλία έγιναν στην αστυνομία για την περιοχή Κουκλιών, αλλά και γενικά για ολόκληρη την επικράτεια της Κύπρου. Επίσης, τον παρακαλώ να ενημερώσει τη Βουλή των Αντιπροσώπων για τις υποθέσεις αρχαιοκαπηλίας των τελευταίων πέντε χρόνων που καταγγέλθηκαν στην αστυνομία, πόσες υποθέσεις έχουν προωθηθεί στο δικαστήριο και ποιες καταδίκες υπάρχουν για τυμβωρυχία και αρχαιοκαπηλία στην περιοχή Κουκλιών και στην Κυπριακή Δημοκρατία εν γένει.»
