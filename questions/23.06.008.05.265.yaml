answers: []
by:
- Χατζηγεωργίου Γιώργος
date: '2006-03-15'
heading: Ερώτηση με αρ. 23.06.008.05.265, ημερομηνίας 15 Μαρτίου 2006, του βουλευτή
  εκλογικής περιφέρειας Πάφου κ. Γιώργου Χατζηγεωργίου
identifier: 23.06.008.05.265
text: |-
  «Το κοινοτικό συμβούλιο Μαραθούντας μού έθεσε το πρόβλημα που αντιμετωπίζει η κοινότητα το οποίο αφορά την πρόταση υπουργικής επιτροπής για δημιουργία χώρου αποθήκευσης αμιάντου. Συγκεκριμένα, ο χώρος που προτείνεται είναι ο χώρος απόρριψης αδρανών υλικών Μαραθούντας.

  Πιστεύουμε ότι η συγκεκριμένη περιοχή είναι ήδη βεβαρημένη από τις οχληρές εγκαταστάσεις τις οποίες φιλοξενεί. Όπως όλοι γνωρίζουμε, η κοινότητα Μαραθούντας και η γύρω περιοχή υποφέρουν από σοβαρή οχληρία, που δημιουργείται από το ΧΥΤΑ Πάφου, τον εγκαταλελειμμένο σκυβαλότοπο Αγίας Μαρινούδας, την εγκατάσταση ηλεκτρικών πυλώνων, το εργοστάσιο πρέμιξ, το χοιροστάσιο και το πτηνοτροφείο.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων για το κατά πόσο προτίθεται να δημιουργήσει χώρο αποθήκευσης αμιάντου στο χώρο απόρριψης αδρανών υλικών Μαραθούντας.»
