_position_on_page: 536
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1204.htm
by:
- Φακοντής Αντρέας
date: '2010-05-27'
heading: Ερώτηση με αρ. 23.06.009.04.1204, ημερομηνίας 27 Μαΐου 2010, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.04.1204
text: |-
  «Κατά την πρόσφατη επίσκεψή μου στην κοινότητα Αγίου Γεωργίου της επαρχίας Πάφου, μου τέθηκε το αίτημα για επέκταση του προσφυγικού συνοικισμού στην κοινότητα ή/και δημιουργία πάρκου στα απαλλοτριωμένα τουρκοκυπριακά τεμάχια.

  Συγκεκριμένα, στην κοινότητα Αγίου Γεωργίου είχε γίνει προσωρινή απαλλοτρίωση τουρκοκυπριακών τεμαχίων. Από το 1990, που κτίστηκαν έξι σπίτια, η κυβέρνηση δεν προχώρησε στην οικοδόμηση άλλων οικιών, με αποτέλεσμα τα νεαρά ζευγάρια που επιθυμούν να εγκατασταθούν στην κοινότητα να αναγκάζονται να την εγκαταλείψουν λόγω έλλειψης σπιτιών. Η κοινότητα Αγίου Γεωργίου έχει εκφράσει το αίτημα για επέκταση του προσφυγικού συνοικισμού, αλλά, στην περίπτωση που αυτό δεν είναι εφικτό, ζητά όπως στην απαλλοτριωμένη γη δημιουργηθεί πάρκο.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για το κατά πόσο προτίθεται να επεκτείνει τον προσφυγικό συνοικισμό της κοινότητας Αγίου Γεωργίου και, αν όχι, κατά πόσο προτίθεται να δημιουργήσει πάρκο στον απαλλοτριωμένο χώρο.»
