_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_184.htm
by:
- Περδίκης Γιώργος
date: '2008-11-14'
heading: Ερώτηση με αρ. 23.06.009.03.184, ημερομηνίας 14 Νοεμβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.184
text: |-
  «Όπως όλοι γνωρίζουμε, η πληροφορική έχει αναπτυχθεί σε μεγάλο βαθμό, ούτως ώστε πλέον τα έγγραφα κάθε μορφής να μεταφέρονται σε ηλεκτρονική μορφή. Η κατανάλωση χαρτιού αποτελεί μια μεγάλη περιβαλλοντική πληγή, αφού για την κατασκευή χαρτιού καταστρέφονται χιλιάδες δέντρα κάθε χρόνο, χρησιμοποιούνται τόνοι από νερό και χημικές ουσίες. Ως εκ τούτου, έχουμε όλοι ευθύνη να μειωθεί η κατανάλωση χαρτιού.

  Έχω πληροφορηθεί ότι στους περισσότερους τομείς της δημόσιας διοίκησης καταβάλλονται προσπάθειες για μείωση της χρήσης του χαρτιού μέσω της χρήσης της πληροφορικής. Όμως φαίνεται ότι στον τομέα του Υπουργείου ’μυνας δεν καταγράφεται η ίδια τάση για στροφή προς την ηλεκτρονική τεχνολογία, όσον αφορά στην ανταλλαγή εγγράφων.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων αν υπάρχει στόχος για μείωση της χρήσης του χαρτιού και στις υπηρεσίες ή λειτουργίες της άμυνας.»
