_id: 23.06.010.01.734_376
_position_on_page: 376
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.734.htm
by:
- mp_id: perdikis-giorgos
date: '2012-04-11'
heading: Ερώτηση με αρ. 23.06.010.01.734, ημερομηνίας 11 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.734
text: |-
  «Από απάντηση της Υπουργού Εργασίας και Κοινωνικών Ασφαλίσεων κ. Σωτηρούλας Χαραλάμπους σε παλαιότερη ερώτησή μου με αρ. 23.06.009.05.02.007 πληροφορήθηκα ότι το Τμήμα Επιθεώρησης Εργασίας είχε προβεί σε βιβλιογραφική έρευνα και είχε συλλέξει καλές πρακτικές που εφαρμόζονται στα άλλα κράτη μέλη της Ευρωπαϊκής Ένωσης, αλλά και στο διεθνή χώρο αναφορικά με την εγκατάσταση και συντήρηση κεραιών τηλεφωνίας. Οι πληροφορίες αυτές, όπως είχα πληροφορηθεί, θα τύγχαναν μελέτης και θα ετοιμάζονταν οι τεχνικοί όροι και οι προδιαγραφές για την εξέταση των αιτήσεων παραχώρησης άδειας εγκατάστασης κεραίας τηλεφωνίας.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν ετοιμαστεί οι τεχνικοί όροι και οι προδιαγραφές για την εξέταση των αιτήσεων παραχώρησης άδειας εγκατάστασης κεραίας τηλεφωνίας.»
