_id: 23.06.011.01.906_904
_position_on_page: 904
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_906.htm
by:
- mp_id: perdikis-giorgos
date: '2017-06-02'
heading: Ερώτηση με αρ. 23.06.011.01.906, ημερομηνίας 2 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.906
text: |-
  «Έχω πληροφορηθεί ότι ορισμένοι δρόμοι της Δερύνειας έχουν καταστραφεί από την εκτέλεση του αποχετευτικού έργου. Ορισμένοι δρόμοι, όπως οι οδοί Ομόνοιας και Καλυθιών, έχουν υποστεί καθιζήσεις λόγω κακοτεχνιών και γι’ αυτό το λόγο επιβάλλεται η ολική βελτίωση και επίστρωσή τους.

  Ο δήμος Δερύνειας αδυνατεί να προχωρήσει στη βελτίωση των πιο πάνω δρόμων, αφού το ποσό των €250.000 που παραχωρήθηκε στο δήμο μετά την επίσκεψη του Προέδρου της Δημοκρατίας στην περιοχή Αμμοχώστου, στις 30 Μαΐου 2015, θα δαπανηθεί για μερική επίστρωση άλλων δρόμων εντός Δερύνειας, που έχουν επίσης υποστεί ζημιές από τις κακοτεχνίες των εργολάβων του αποχετευτικού έργου.

  Αίτημα του δήμου Δερύνειας είναι όπως οι οδοί Ομόνοιας και Καλυθιών ανακατασκευαστούν ολικά λόγω των εκτεταμένων ζημιών και όπως παραχωρηθεί επιπρόσθετο ποσό για την επιδιόρθωση και των υπόλοιπων δρόμων, αφού αρκετοί από αυτούς βρίσκονται σε άσχημη κατάσταση και αποτελούν κίνδυνο για πεζούς, ποδηλάτες και οδηγούς.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ικανοποιήσει το δίκαιο αίτημα του δήμου Δερύνειας για ανακατασκευή των δρόμων που υπέστησαν φθορές λόγω των εργασιών για το αποχετευτικό σύστημα.»
