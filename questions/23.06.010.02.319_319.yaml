_id: 23.06.010.02.319_319
_position_on_page: 319
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.319.htm
by:
- mp_id: kyprianou-antros
date: '2012-11-21'
heading: Ερώτηση με αρ. 23.06.010.02.319, ημερομηνίας 21ης Νοεμβρίου 2012, του βουλευτή
  εκλογικής περιφέρειας Λευκωσίας κ. Άντρου Κυπριανού
identifier: 23.06.010.02.319
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων, υποβάλλοντας στοιχεία και πληροφορίες που αφορούν το Τμήμα Εσωτερικών Προσόδων (ΤΕΠ), για τα ακόλουθα:

  Α. Για τα τελευταία πέντε χρόνια, από το 2008 μέχρι και το 2012, για τις ακόλουθες ομάδες φορολογουμένων:

  • Μισθωτοί ιδιωτικοί υπάλληλοι.

  • Μισθωτοί κυβερνητικοί υπάλληλοι.

  • Εταιρείες.

  • Αυτοεργοδοτούμενοι.

  1. Τον αριθμό φορολογιών φόρου εισοδήματος που εκδόθηκαν ανά υπάλληλο.

  2. Τον αριθμό φορολογιών άμυνας που εκδόθηκαν ανά υπάλληλο.

  3. Τα ποσά φόρου εισοδήματος που επιβλήθηκαν ανά υπάλληλο.

  4. Τα ποσά άμυνας που επιβλήθηκαν ανά υπάλληλο.

  5. Τον αριθμό ενστάσεων που υποβλήθηκαν ανά υπάλληλο.

  6. Τα ποσά φόρων που είναι υπό ένσταση.

  7. Τον αριθμό και τα ποσά επιστροφών των φόρων.

  8. Τον αριθμό και τα ποσά φόρων που επιβλήθηκαν και τα οποία είναι υπό προσφυγή στο Εφοριακό Συμβούλιο ή σε δικαστήριο.

  9. Τον αριθμό των επιτόπιων ερευνών και ελέγχων που διενεργήθηκαν.

  10. Τον αριθμό των κεφαλαιουχικών καταστάσεων που εξετάστηκαν και τα ποσά που επιβλήθηκαν ανά υπάλληλο.

  Β. Σε σχέση με την εφαρμογή της Οδηγίας Αποταμιεύσεων, παρακαλούμε να υποβληθούν στοιχεία για το αποτέλεσμα φορολόγησης των τόκων από αποταμιεύσεις από το 2004 μέχρι και σήμερα και για κάθε έτος ξεχωριστά, λαμβάνοντας υπόψη τα ακόλουθα:

  1. Τον αριθμό των κατοίκων Κύπρου που έχουν αποταμιεύσεις, βάσει της Οδηγίας.

  2. Τον αριθμό των φορολογιών άμυνας.

  3. Τα ποσά που επιβλήθηκαν.

  4. Τα ποσά που εισπράχθηκαν.

  Γ. Τα αποτελέσματα της φορολόγησης με βάση τα στοιχεία της Υπηρεσίας Φόρου Προστιθέμενης Αξίας και κατά πόσο διενεργείται σύγκριση των δηλώσεων με τα αρχεία της υπηρεσίας. Να δοθούν στοιχεία που αφορούν:

  1. τον αριθμό των φορολογουμένων που δε δηλώνουν ποσά στο ΤΕΠ,

  2. τον αριθμό των φορολογιών που εκδόθηκαν,

  3. τα ποσά που επιβλήθηκαν,

  4. τα ποσά που εισπράχθηκαν.

  Δ. Να δοθούν τα αποτελέσματα της φορολόγησης των ιδιοκτητών σκαφών και οχημάτων πολυτελείας. Επίσης να διευκρινιστεί πόσοι ιδιοκτήτες υποβάλλουν λογαριασμούς κα ποια έρευνα έγινε για να φορολογηθούν.

  Ε. Το επιτόπιο προσωπικό πρεσβειών της Κυπριακής Δημοκρατίας οφείλει να υποβάλλει δήλωση φόρου εισοδήματος. Πόσες δηλώσεις υποβλήθηκαν και σε ποιες ενέργειες προέβη το Τμήμα για όσους δεν έχουν υποβάλει δήλωση;

  Στ. Το Γενικό Λογιστήριο πληρώνει ενοίκια, προμήθειες, κ.λπ. καθημερινά. Παρακαλώ να διευκρινιστεί κατά πόσο γίνεται συμψηφισμός των ποσών αυτών με τις οφειλές στο ΤΕΠ.»
