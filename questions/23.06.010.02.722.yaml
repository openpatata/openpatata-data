answers:
- http://www2.parliament.cy/parliamentgr/008-3f/23_06_010_02.722.htm
identifier: 23.06.010.02.722
question:
  by:
  - Περδίκης Γιώργος
  date: '2013-06-27'
  text: |-
    «Το σκοπευτήριο στην Αγία Βαρβάρα στην Πάφο λειτουργεί από το 1982 παράνομα, παρ’ όλες τις διαμαρτυρίες του κοινοτικού συμβουλίου της Αγίας Βαρβάρας. Το 2008 χορηγήθηκε πολεοδομική άδεια στο εν λόγω σκοπευτήριο και έκτοτε λειτουργεί χωρίς να έχουν υλοποιηθεί όλοι οι όροι της άδειας και χωρίς πιστοποιητικό τελικής έγκρισης. Με βάση σχετικό όρο της πολεοδομικής άδειας, το σκοπευτήριο δεν μπορεί να λειτουργεί, εκτός αν υλοποιηθούν όλοι οι όροι της πολεοδομικής άδειας, πράγμα το οποίο μέχρι σήμερα δεν έχει γίνει.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να κινηθεί νομικά εναντίον των ιδιοκτητών του σκοπευτηρίου, δεδομένου ότι η λειτουργία του είναι παράνομη, εφόσον δεν έχουν υλοποιηθεί όλοι οι όροι της πολεοδομικής άδειας που του χορηγήθηκε. Επίσης παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προτείνει και να υποστηρίξει τη μεταστέγαση του σκοπευτηρίου σε άλλη τοποθεσία περισσότερο κατάλληλη και βολική, η οποία να μην επηρεάζει τις ανέσεις των κατοίκων και το περιβάλλον.»
  title: Ερώτηση με αρ. 23.06.010.02.722, ημερομηνίας 27 Ιουνίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
