_id: 23.06.011.01.147_147
_position_on_page: 147
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_147.htm
by:
- mp_id: myrianthous-ilias
date: '2016-09-15'
heading: Ερώτηση με αρ. 23.06.011.01.147, ημερομηνίας 15 Σεπτεμβρίου 2016, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.147
text: |-
  «Στην κοινότητα Περιστερώνας της επαρχίας Πάφου το αρδευτικό τμήμα “Νέα Ζωή” επιβαρύνεται συνεχώς με υπερβολικά έξοδα που αφορούν κατά κύριο λόγο τη συντήρηση του δικτύου. Βασικός λόγος που παρατηρείται αυτό είναι ότι οι αγωγοί νερού είναι κατασκευασμένοι από αμίαντο, με αποτέλεσμα όσοι αγωγοί βρίσκονται εντός των δημόσιων δρόμων καταστρέφονται συστηματικά από τη διέλευση βαριών οχημάτων.

  Το πρόβλημα αυτό γίνεται πιο έντονο στο δημόσιο δρόμο που ενώνει την κοινότητα Περιστερώνας με την κοινότητα Σκούλλης, που δυστυχώς, όταν είχε κατασκευαστεί, τα αρμόδια δημόσια τμήματα δεν είχαν μεριμνήσει για τη μετακίνηση των συγκεκριμένων αγωγών νερού παραπλεύρως του δρόμου. Σημειώνεται ότι οι εν λόγω αγωγοί βρίσκονται ακριβώς στη μέση του δρόμου.

  Με βάση αυτά το αίτημα της κοινότητας Περιστερώνας είναι είτε να δοθεί οικονομική βοήθεια, για να μετακινήσει αυτούς τους αγωγούς από τους δρόμους και να καλύψει επίσης τις ζημιές που έχει υποστεί το αρδευτικό από τα προβλήματα αυτά, είτε να αναλάβει το Τμήμα Αναπτύξεως Υδάτων την ευθύνη και την ενσωμάτωση του αρδευτικού στο Τμήμα Υδάτων της Πόλης Χρυσοχούς.

  Με βάση αυτά παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για το πώς προτίθεται να αντιμετωπίσει το θέμα αυτό.»
