_id: 23.06.010.05.241_242
_position_on_page: 242
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- mp_id: perdikis-giorgos
date: '2015-11-27'
heading: Ερώτηση με αρ. 23.06.010.05.241, ημερομηνίας 27 Νοεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.241
text: |-
  «Έχω γίνει αποδέκτης επιστολών τόσο του διευθυντή του Δημοτικού Σχολείου Αγίου Νεοφύτου (Δ΄ Λακατάμιας) όσο και του συνδέσμου γονέων και κηδεμόνων του σχολείου αναφορικά με βανδαλισμούς που γίνονται στο σχολείο κατά τις απογευματινές και βραδινές ώρες. Σύμφωνα με τις επιστολές, οι καταστροφές αφορούν μεταξύ άλλων τα εξωτερικά κάγκελα του σχολείου, το σύστημα συναγερμού, κάψιμο δέντρων κ.ά. Αίτημα τόσο του εκπαιδευτικού προσωπικού όσο και του συνδέσμου γονέων και κηδεμόνων του σχολείου είναι η τοποθέτηση φύλακα κατά τις απογευματινές και βραδινές ώρες. Όπως αναφέρεται στις επιστολές, το κόστος της εργοδότησης του φρουρού θα είναι αρκετά μικρότερο από το κόστος της επιδιόρθωσης των ζημιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ικανοποιήσει το πιο πάνω αίτημα του εκπαιδευτικού προσωπικού και του συνδέσμου γονέων και κηδεμόνων του Δ΄ Δημοτικού Σχολείου Λακατάμιας, παρέχοντάς τους οικονομική χορηγία για την πρόσληψη φύλακα.»
