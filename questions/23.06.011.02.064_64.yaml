_id: 23.06.011.02.064_64
_position_on_page: 64
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-22'
heading: Ερώτηση με αρ. 23.06.011.02.064, ημερομηνίας 22 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.064
text: |-
  «Έχω ενημερωθεί πως η λειτουργία εταιρείας κατασκευής ασφάλτου στην κοινότητα Μοσφιλωτής τερματίστηκε πρόσφατα. Υπενθυμίζεται ότι για τη λειτουργία της ασφαλτικής μονάδας υπήρξαν έντονες αντιδράσεις από κατοίκους της περιοχής, την κοινότητα, περιβαλλοντικές οργανώσεις κ.ά. Το θέμα συζητήθηκε και στη Βουλή των Αντιπροσώπων, όταν επρόκειτο να αδειοδοτηθεί κατά παρέκκλιση η λειτουργία της ασφαλτικής μονάδας. Κατά τη διάρκεια της λειτουργίας της μονάδας έγιναν καταγγελίες για παράνομες ενέργειες. Ακολούθησε ποινική δίωξη από το Γενικό Εισαγγελέα και αναμένεται η εκδίκαση της υπόθεσης από το Επαρχιακό Δικαστήριο Λάρνακας.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν προτίθεται να τερματίσει οριστικά τη λειτουργία της εν λόγω μονάδας ασφάλτου και να εξαναγκάσει την εταιρεία να την αποσυναρμολογήσει και να την απομακρύνει.»
