_id: 23.06.010.04.584_235
_position_on_page: 235
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_584.htm
by:
- mp_id: perdikis-giorgos
date: '2015-05-20'
heading: Ερώτηση με αρ. 23.06.010.04.584, ημερομηνίας 20 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.584
text: |-
  «Σύμφωνα με έκθεση της Αρχής κατά των Διακρίσεων, ημερομηνίας 30 Απριλίου 2015, αναφορικά με τη μη παροχή του επιδόματος μονογονεϊκής οικογένειας σε αλλοδαπούς μόνους γονείς παιδιών με κυπριακή υπηκοότητα, “οι διατάξεις του περί Επιδόματος Τέκνου Νόμου στο βαθμό που αποκλείουν από το επίδομα μονογονεϊκής οικογένειας τα παιδιά που είναι πολίτες της Κυπριακής Δημοκρατίας ή άλλου κράτους μέλους της Ευρωπαϊκής Ένωσης στη βάση της εθνικότητας του γονέα με τον οποίο διαμένουν συνιστούν άμεση διάκριση και κατ’ επέκταση παραβίαση της συνταγματικά κατοχυρωμένης αρχής της ισότητας ενώπιον του νόμου σε συνδυασμό με το δικαίωμα της αξιοπρεπούς διαβίωσης”. Σύμφωνα με την έκθεση, η Επίτροπος Διοικήσεως και Ανθρωπίνων Δικαιωμάτων απέστειλε το πόρισμά της στο Γενικό Εισαγγελέα της Δημοκρατίας για λήψη μέτρων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει με τροποποίηση του περί Επιδόματος Τέκνου Νόμου, ώστε να σταματήσουν να αποκλείονται από το επίδομα μονογονεϊκής οικογένειας τα παιδιά που είναι πολίτες της Κυπριακής Δημοκρατίας ή άλλου κράτους μέλους της Ευρωπαϊκής Ένωσης στη βάση της εθνικότητας του γονέα με τον οποίο διαμένουν.»
