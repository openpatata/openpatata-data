_id: 23.06.010.03.311_311
_position_on_page: 311
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_311-327.htm
by:
- Περδίκης Γιώργος
date: '2013-11-14'
heading: Ερώτηση με αρ. 23.06.010.03.311, ημερομηνίας 14 Νοεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.311
text: |-
  «Έχω πληροφορηθεί από επιστολή του Παγκύπριου Συνδέσμου Εμπορίας Φορολογικών Ηλεκτρονικών Συστημάτων και Μηχανών Γραφείου ότι λόγω μη επαρκούς εποπτείας και ενημέρωσης της αγοράς υπάρχει ακόμη σε χρήση ένας μεγάλος αριθμός ταμειακών μηχανών [φορολογικοί ηλεκτρονικοί μηχανισμοί (ΦΗΜ)] που δεν πληρούν τις εγκεκριμένες από τα αρμόδια όργανα της Ευρωπαϊκής Ένωσης προδιαγραφές και είναι παράνομες. Περαιτέρω, εξακολουθούν να διατίθενται στην αγορά ακόμη και σήμερα ταμειακές μηχανές (ΦΗΜ) που δεν πληρούν τις πιο πάνω προδιαγραφές και που δεν έχουν τη σχετική επίσημη έγκριση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να εντατικοποιήσει την αστυνόμευση και την ενημέρωση της αγοράς, έτσι ώστε όλες οι ταμειακές μηχανές (ΦΗΜ) που κυκλοφορούν στην αγορά να πληρούν τις εν λόγω προδιαγραφές.

  Επισυνάπτεται η σχετική επιστολή του Παγκύπριου Συνδέσμου Εμπορίας Φορολογικών Ηλεκτρονικών Συστημάτων και Μηχανών Γραφείου.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό
