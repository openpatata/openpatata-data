_id: 23.06.008.03.178_178
_position_on_page: 178
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_178.htm
by:
- mp_id: perdikis-giorgos
date: '2003-10-16'
heading: Ερώτηση με αρ. 23.06.008.03.178, ημερομηνίας 16 Οκτωβρίου 2003, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.178
text: |-
  «Έχω πληροφορηθεί ότι με νόμο που ψήφισε η Βουλή των Αντιπροσώπων δινόταν χρονικό περιθώριο πέντε χρόνων προς τις επτά επηρεαζόμενες κοινότητες από την κατασκευή του νέου σταθμού παραγωγής ηλεκτρικού ρεύματος της ΑΗΚ στο Βασιλικό, για να απορροφήσουν και να αξιοποιήσουν το ποσό των £8.000.000. Το χρονικό αυτό περιθώριο έχει παρέλθει προ καιρού και, όπως ήταν φυσικό, καμιά από τις κοινότητες δεν έχει αξιοποιήσει παρά ένα πολύ μικρό ποσοστό των κονδυλίων αυτών. Οι λόγοι που δεν αξιοποιήθηκαν τα κονδύλια ήταν οι χρονοβόρες και γραφειοκρατικές διαδικασίες που χρειαζόταν να ακολουθηθούν, για να αποδεσμευτούν τα αναγκαία ποσά, καθώς και οι περιορισμοί που τίθενται ως προς τη χρήση των ποσών αυτών.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις προτάσεις που ετοιμάζονται για την καλύτερη και ταχύτερη αξιοποίηση των εν λόγω κονδυλίων.»
