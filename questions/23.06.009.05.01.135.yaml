answers:
- http://www2.parliament.cy/parliamentgr/008_3e/23_06_009_05_01.135.htm
identifier: 23.06.009.05.01.135
question:
  by:
  - Περδίκης Γιώργος
  date: '2010-08-26'
  text: |-
    «Σύμφωνα με την απάντηση που δόθηκε στην ερώτησή μου με αριθμό 23.06.009.04.843, τα όμβρια ύδατα από τον παλαιό χώρο στάθμευσης των αεροσκαφών, μέσω ενός υπόγειου συστήματος συλλογής ομβρίων υδάτων, καταλήγουν στη μικρή αλυκή παραπλήσια του αερολιμένα Λάρνακας. Επίσης, έχω πληροφορηθεί ότι τα όμβρια ύδατα από το νέο χώρο στάθμευσης των αεροσκαφών και το χώρο στάθμευσης οχημάτων στον αερολιμένα Λάρνακας οδηγούνται, μέσω ενός δικτύου σωλήνων και οχετών, σε ένα σύστημα ελαιοδιαχωριστήρων για την κατακράτηση τυχόν πετρελαιοειδών πριν διοχετευτούν τελικά και αυτά στις αλυκές.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν επηρεάζεται το περιβάλλον λόγω των λαδιών των αεροπλάνων και των οχημάτων που περιέχουν τα όμβρια ύδατα και γιατί αυτά δεν έχουν συνδεθεί με το κεντρικό σύστημα αποχέτευσης της πόλης της Λάρνακας.»
  title: Ερώτηση με αρ. 23.06.009.05.01.135, ημερομηνίας 26 Αυγούστου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
