_id: 23.06.011.01.517_518
_position_on_page: 518
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: myrianthous-ilias
date: '2017-02-07'
heading: Ερώτηση με αρ. 23.06.011.01.517, ημερομηνίας 7 Φεβρουαρίου 2017, του βουλευτή
  εκλογικής περιφέρειας Πάφου κ. Ηλία Μυριάνθους
identifier: 23.06.011.01.517
text: |-
  «Σε όλες τις κοινότητες υπάρχουν αγροτικοί δρόμοι που έχουν κατασκευαστεί εδώ και δεκαετίες, αλλά μέχρι σήμερα δεν είναι καταχωρισμένοι στα επίσημα τοπογραφικά σχέδια του Κτηματολογίου. Αυτό το ζήτημα δημιουργεί καθημερινά προβλήματα στους κατοίκους, αλλά και γενικότερα κοινωνικοοικονομικά προβλήματα όσον αφορά την ανάπτυξη των κοινοτήτων.

  Δυστυχώς, παρά τις διαχρονικές εξαγγελίες για επίλυση του προβλήματος αυτού με τη θέσπιση σχετικής νομοθεσίας, μέχρι σήμερα δεν έχει ληφθεί οποιαδήποτε απόφαση.

  Παράλληλα, υπάρχουν περιπτώσεις όπου όλοι οι επηρεαζόμενοι ιδιοκτήτες γης συναινούν στη δημόσια εγγραφή των αγροτικών δρόμων που διέρχονται από τα τεμάχιά τους, αλλά οι διαδικασίες στα αρμόδια τμήματα είναι τόσο χρονοβόρες, που χρειάζονται μερικά χρόνια μέχρι την επίσημη καταχώρισή τους στα τοπογραφικά κτηματολογικά σχέδια.

  Ως εκ τούτου, καλείται ο αρμόδιος υπουργός να ενημερώσει το σώμα για τα πιο κάτω:

  1. Τι είδους προβλήματα πιθανόν να προκύψουν από την κατάθεση σχετικού νομοσχεδίου;

  2. Υπάρχει πρόθεση να κατατεθεί σχετικό νομοσχέδιο;

  3. Μελετάται οποιαδήποτε βελτίωση των διαδικασιών για εγγραφή των αγροτικών δρόμων, ώστε να γίνουν πιο ευέλικτες και πιο γρήγορες;»
