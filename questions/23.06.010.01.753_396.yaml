_id: 23.06.010.01.753_396
_position_on_page: 396
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.753.htm
by:
- mp_id: perdikis-giorgos
date: '2012-04-20'
heading: Ερώτηση με αρ. 23.06.010.01.753, ημερομηνίας 20 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.753
text: |-
  «Έχω πληροφορηθεί ότι, παρά το γεγονός ότι τα χωριά της Ορεινής Λάρνακας (Λεύκαρα, Βάβλα, Ορά, Βαβατσινιά, Άγιοι Βαβατσινιάς, Οδού, Λάγια κ.λπ.) ζητούν να επεκταθεί το δίκτυο της Green Dot στην περιοχή τους, μέχρι σήμερα δεν υπήρξε θετική απάντηση. Το ίδιο αίτημα υπάρχει από κοινότητες της περιοχής Λευκωσίας (Φαρμακάς, Καμπί Φαρμακά, Κλήρου, Καλό Χωρίο Κλήρου κ.λπ.). Φαίνεται ότι η εταιρεία “Green Dot”, παρά το γεγονός ότι έχει υποχρέωση να συλλέγει όλες τις συσκευασίες από ολόκληρη την Κύπρο και έχει επιχορηγηθεί προς τούτο επανειλημμένα από τον κρατικό προϋπολογισμό, καθυστερεί να καλύψει ολόκληρη την Κύπρο με το δίκτυο υπηρεσιών της.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους σημειώνεται αυτή η καθυστέρηση και ποια μέτρα προτίθεται να λάβει η κυβέρνηση, ώστε να επεκταθεί το δίκτυο ανακύκλωσης στα χωριά της Ορεινής Λάρνακας και Λευκωσίας.»
