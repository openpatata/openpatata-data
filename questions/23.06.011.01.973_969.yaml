_id: 23.06.011.01.973_969
_position_on_page: 969
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-19'
heading: Ερώτηση με αρ. 23.06.011.01.973, ημερομηνίας 19 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.973
text: |-
  «Έχω πληροφορηθεί ότι η Ευρωπαϊκή Επιτροπή απέστειλε επιστολή αιτιολογημένης γνώμης στην Κυπριακή Δημοκρατία, καλώντας την να ολοκληρώσει τη μεταφορά της κοινοτικής νομοθεσίας (Οδηγία 2015/720/ΕΕ) για τα απόβλητα στο εθνικό δίκαιό της. Η Επιτροπή διαπιστώνει ότι η Κύπρος, η Ελλάδα, η Ιταλία και η Πολωνία παραβιάζουν την Οδηγία για τα πλαστικά σακούλια, σύμφωνα με την οποία έως τις 27 Νοεμβρίου 2016 έπρεπε να είχαν θεσπιστεί μέτρα για τη μείωση της κατανάλωσης λεπτών πλαστικών σακουλιών μεταφοράς, προκειμένου να καταπολεμηθούν η σπατάλη πόρων και η ρύπανση της θάλασσας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η ετοιμασία σχετικού νομοσχεδίου, το οποίο θα ενσωματώσει την Οδηγία 2015/720/ΕΕ στο εθνικό δίκαιο και πότε αναμένεται να κατατεθεί στη Βουλή των Αντιπροσώπων.»
