_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.071.htm
by:
- Περδίκης Γιώργος
date: '2010-08-12'
heading: Ερώτηση με αρ. 23.06.009.05.01.071, ημερομηνίας 12 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.071
text: |-
  «Έχω πληροφορηθεί ότι ο γνωστός Έλληνας τραγουδιστής Νότης Σφακιανάκης διαμαρτύρεται δημοσίως ότι καθυστερεί η έκδοση άδειας ανέγερσης μνημείου του Σολωμού Σολωμού στην ελεύθερη περιοχή Αμμοχώστου. Συγκεκριμένα, ο καλλιτέχνης ισχυρίζεται ότι, προτού αναθέσει την κατασκευή του μνημείου σε καλλιτέχνη, ζήτησε και εξασφάλισε προφορική έγκριση από διάφορες κρατικές υπηρεσίες. Στη συνέχεια ο καλλιτέχνης που ανέλαβε την κατασκευή του μνημείου επισκέφθηκε την Κύπρο και μελέτησε τον περιβάλλοντα χώρο για τον οποίο προοριζόταν και μετά το κατασκεύασε. Στη συνέχεια και ενώ ήταν έτοιμος να μεταφέρει το μνημείο στην Κύπρο για τοποθέτηση -όλα με δικά του έξοδα- πήρε το μήνυμα να περιμένει, μέχρι να εξασφαλιστεί σχετική άδεια. Αυτή η άδεια όμως μέχρι σήμερα δεν έχει εκδοθεί και έτσι το μνημείο μένει ξεχασμένο σε αποθήκη στην Αθήνα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί καθυστερεί η έκδοση της άδειας για την ανέγερση του μνημείου του Σολωμού Σολωμού.»
