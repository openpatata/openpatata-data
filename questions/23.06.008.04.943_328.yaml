_id: 23.06.008.04.943_328
_position_on_page: 328
_sources:
- http://www2.parliament.cy/parliamentgr/008_02/chronological/008_02_HD_3.htm
answers:
- http://www2.parliament.cy/parliamentgr/008_03b/23_06_008_04_943.htm
by:
- mp_id: perdikis-giorgos
date: '2005-07-08'
heading: Ερώτηση με αρ. 23.06.008.04.943, ημερομηνίας 8 Ιουλίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.943
text: |-
  «Σε πρόσφατες απαντήσεις του Υπουργού Εσωτερικών προς τους βουλευτές Γιώργο Περδίκη και Γιαννάκη Ομήρου σχετικά με το θέμα της λειτουργίας του χώρου υγειονομικής ταφής στην Πάφο αναφέρεται αόριστα και χωρίς χρονοδιάγραμμα η λειτουργία των εργοστασίων ανακύκλησης και κομποστοποίησης, καθώς και ο τερματισμός της λειτουργίας και αποκατάστασης του σκυβαλότοπου/λυματότοπου της Αγίας Μαρινούδας. Επίσης, μια μέρα μετά τα εγκαίνια του χώρου υγειονομικής ταφής από τον Πρόεδρο της Δημοκρατίας, ο καθ’ ύλην αρμόδιος υπουργός πληροφορούσε τη Βουλή των Αντιπροσώπων ότι η έναρξη της λειτουργίας του χώρου υγειονομικής ταφής προγραμματίζεται για τον Ιούλιο του 2005. Ο Ιούλιος έχει φθάσει και ο χώρος υγειονομικής ταφής δεν έχει λειτουργήσει ακόμη.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για το χρονοδιάγραμμα έναρξης των εργασιών του χώρου υγειονομικής ταφής και για το χρονοδιάγραμμα αποκατάστασης του περιβάλλοντος στο σκουπιδότοπο Αγίας Μαρινούδας.»
