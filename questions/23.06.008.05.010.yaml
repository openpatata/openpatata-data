_sources:
- http://www2.parliament.cy/parliamentgr/008_02/chronological/008_02_HE.htm
answers: []
by:
- Περδίκης Γιώργος
date: '2005-08-11'
heading: Ερώτηση με αρ. 23.06.008.05.010, ημερομηνίας 11 Αυγούστου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.010
text: |-
  «Έχω πληροφορηθεί ότι η κυβέρνηση παρέχει δωρεάν φαρμακευτική υποστήριξη στα ζευγάρια που χρησιμοποιούν τη μέθοδο της εξωσωματικής γονιμοποίησης, προκειμένου να αποκτήσουν παιδί. Όμως, εξ όσων πληροφορούμαι, η δωρεάν χορηγία φαρμάκων διακόπτεται, όταν η γυναίκα περάσει το 40ό έτος της ηλικίας της. Η διακοπή γίνεται αυτόματα χωρίς να λαμβάνονται υπόψη οι προσωπικές συνθήκες ούτε το γεγονός ότι πιθανόν η προσπάθεια να είχε ξεκινήσει πριν από το 40ό έτος.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί εφαρμόζει αυτό το μέτρο χωρίς διάκριση και χωρίς να λαμβάνει υπόψη τις ιδιαίτερες συνθήκες κάθε περίπτωσης. Επίσης, γιατί δεν υπάρχει οποιοδήποτε ενδιάμεσο στάδιο και γιατί δε συνεχίζεται κάποια μορφή οικονομικής στήριξης μέσω της παροχής μέρους ή του όλου της δαπάνης της αναγκαίας φαρμακευτικής αγωγής.»
