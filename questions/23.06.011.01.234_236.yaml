_id: 23.06.011.01.234_236
_position_on_page: 236
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-10-11'
heading: Ερώτηση με αρ. 23.06.011.01.234, ημερομηνίας 11 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.234
text: |-
  «Σύμφωνα με το άρθρο 67 του Νόμου 60(Ι)/2014, ο Εθνικός Συντονιστής αναθέτει κάθε τρία χρόνια και για περίοδο τριών ετών σε ανεξάρτητο εξωτερικό αξιολογητή, ο οποίος αποτελεί ισοδύναμο μηχανισμό του Εθνικού Εισηγητή, που καθορίζεται στο άρθρο 19 της Οδηγίας 2011/36/ΕΚ και ορίζεται μετά την προκήρυξη σχετικών προσφορών, τη διεξαγωγή εκτιμήσεων σχετικά με τις τάσεις ως προς την εμπορία προσώπων σε διεθνές και εθνικό επίπεδο, την αξιολόγηση των αποτελεσμάτων των ενεργειών της Δημοκρατίας κατά της εμπορίας προσώπων κατά την εφαρμογή του παρόντος Νόμου και την υλοποίηση σχετικού σχεδίου δράσης, καθώς και την υποβολή αναφορών με τα αποτελέσματα των αξιολογήσεών του και τις εισηγήσεις του αναφορικά με επιπρόσθετα ή άλλα μέτρα που πρέπει να ληφθούν. Επιπρόσθετα, στο Σχέδιο Δράσης κατά της Εμπορίας Προσώπων 2013-2015, στον άξονα ΙΧ ‘Αξιολόγησηʼ, προβλέπεται η συνολική αξιολόγηση και παρακολούθηση των Δράσεων του Εθνικού Συντονιστή και της Πολυθεματικής Συντονιστικής Ομάδας από εξωτερικό ανεξάρτητο αξιολογητή, ο οποίος χρηματοδοτείται από τον προϋπολογισμό του Υπουργείου Εσωτερικών. Επίσης, σύμφωνα με το άρθρο 64 παράγραφος (1) (ιδ) του Νόμου 60(Ι)/2014, ο Εθνικός Συντονιστής καθορίζει μέχρι και τέσσερις μη κυβερνητικούς οργανισμούς που συμμετέχουν με εκπροσώπους τους στην Πολυθεματική Συντονιστική Ομάδα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειες στις οποίες έχει προβεί το Υπουργείο Εσωτερικών ως Εθνικός Συντονιστής για την υλοποίηση των προνοιών του εν λόγω άρθρου του νόμου, να υποβάλει στη Βουλή των Αντιπροσώπων τις σχετικές εκθέσεις του ανεξάρτητου εξωτερικού αξιολογητή, συμπεριλαμβανομένων των εκθέσεων που αφορούν την αξιολόγηση του Σχεδίου Δράσης κατά της Εμπορίας Προσώπων 2013-2015 και να πληροφορήσει τη Βουλή των Αντιπροσώπων ποιοι μη κυβερνητικοί οργανισμοί συμμετέχουν σήμερα στην Πολυθεματική Συντονιστική Ομάδα.»
