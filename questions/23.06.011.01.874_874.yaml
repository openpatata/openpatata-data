_id: 23.06.011.01.874_874
_position_on_page: 874
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-05-24'
heading: Ερώτηση με αρ. 23.06.011.01.874, ημερομηνίας 24 Μαΐου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.874
text: |-
  «Σε πρόσφατη επίσκεψή μου στην κοινότητα Διερώνα στην επαρχία Λεμεσού διαπίστωσα ότι η υδατοδεξαμενή του υδατικού έργου Πιτσιλιάς, από την οποία αρδεύονται οι καλλιέργειες στην κοινότητα, παρουσιάζει μεγάλης εκτάσεως διαρροή. Συγκεκριμένα, από αρκετά σημεία των νότιων πρανών της δεξαμενής αναβλύζει το νερό ως αρτεσιανή πηγή, λόγω της υδραυλικής πίεσης από το συσσωρευμένο νερό της υδατοδεξαμενής. Η στάθμη του νερού μέσα στην υδατοδεξαμενή χαμηλώνει δραματικά. Το νερό χάνεται στα κοντινά ρυάκια και η υδατοδεξαμενή αδειάζει. Οι γεωργοί της περιοχής βρίσκονται σε απόγνωση, καθώς το ζεστό καλοκαίρι έρχεται και οι δενδρώδεις καλλιέργειες θα κινδυνεύσουν από ξηρασία. Εξ όσων γνωρίζω, το πρόβλημα με την υδατοδεξαμενή προέκυψε από κακοτεχνία από το στάδιο κιόλας της κατασκευής πριν από πολλά χρόνια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι αρμόδιες υπηρεσίες του Υπουργείου Γεωργίας, Φυσικών Πόρων και Περιβάλλοντος έχουν διαπιστώσει το πρόβλημα και αν έχουν επίγνωση του μεγέθους και της σημασίας του, καθώς και τι σχεδιάζει να κάνει, για να σταματήσει η διαρροή του νερού από τη δεξαμενή.»
