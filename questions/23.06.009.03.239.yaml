answers:
- http://www2.parliament.cy/parliamentgr/008_03d/23_06_009_03_239.htm
identifier: 23.06.009.03.239
question:
  by:
  - Αριστοτέλους Άριστος
  date: '2008-12-09'
  text: |-
    «Στη διάρκεια των επαφών μας με πολίτες μάς γνωστοποιήθηκε το μεγάλο πρόβλημα που αντιμετωπίζεται όσον αφορά στη διδασκαλία του μαθήματος γεωγραφίας. Κάτοχοι του πτυχίου γεωγραφίας επιστρέφοντας στην Κύπρο δεν μπορούν να διδάξουν το μάθημα της ειδικότητάς τους, αφού αυτό διδάσκεται από καθηγητές άλλων ειδικοτήτων, κυρίως από καθηγητές βιολογίας.

    Επιπρόσθετα, παρά το γεγονός ότι υπάρχει συγκεκριμένος κατάλογος διοριστέων για τους κατόχους πτυχίου γεωγραφίας, αυτός κινείται με πάρα πολύ αργούς ρυθμούς, γεγονός που δημιουργεί άγχος και ανασφάλεια στους νέους κατόχους του πτυχίου γεωγραφίας, οι οποίοι αντιμετωπίζουν τεράστιο πρόβλημα με το θέμα της εξεύρεσης εργασίας.

    Παρακαλείται ο αρμόδιος υπουργός να δώσει απαντήσεις στο θέμα αυτό, ώστε να βρεθεί οριστική λύση για τη συγκεκριμένη ομάδα πτυχιούχων.»
  title: Ερώτηση με αρ. 23.06.009.03.239, ημερομηνίας 9 Δεκεμβρίου 2008, του βουλευτή
    εκλογικής περιφέρειας Λεμεσού κ. ’ριστου Αριστοτέλους
