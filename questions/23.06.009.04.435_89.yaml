_position_on_page: 89
_sources:
- http://www2.parliament.cy/parliamentgr/008_02/chronological/008_02_TD_2.htm
answers:
- http://www2.parliament.cy/parliamentgr/008_03d/23_06_009_04_435.htm
by:
- Τορναρίτης Νίκος
date: '2009-11-02'
heading: Ερώτηση με αρ. 23.06.009.04.435, ημερομηνίας 2 Νοεμβρίου 2009, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.04.435
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα:

  1. Η Επιτροπή Εκπαιδευτικής Υπηρεσίας (ΕΕΥ) έχει το δικαίωμα, αντί να προσφύγει στο αρμόδιο νομολογιακά όργανο, το ΚΥΣΑΤΣ, για αξιολόγηση συγκεκριμένου πτυχίου, με βάση απόφαση Ανωτάτου Δικαστηρίου (Προσφυγή αρ. 2060/2006, Τσαππαρέλλα Χρυστάλλα κ.ά. ν. ΕΕΥ, ημερομηνίας 16.6.2009), να καθορίζει από μόνη της πρότυπο πτυχίου, να επιχειρεί την επίδικη αξιολόγηση και να αναγνωρίζει ισοτιμία και αντιστοιχία με αυτό;

  2. Αν ναι, αναγνωρίζεται ισοτιμία και αντιστοιχία, όταν ακόμα και σε σύγκριση με το υποτιθέμενο πρότυπο πτυχίο, που υιοθέτησε από μόνη της ΕΕΥ, κατά 90% δεν υπάρχουν κοινά μαθήματα;

  3. Μπορεί η ΕΕΥ να θεωρεί και να αξιολογεί το πρόγραμμα “Foundation” ως ειδικότητα;

  4. Μπορεί ένα τετραετούς φοίτησης δίπλωμα να παρέχει τη δυνατότητα στον κάτοχό του να έχει τρεις ξεχωριστές ειδικότητες (μεταφραστή, διερμηνέα και ταυτόχρονα καθηγητή δύο ξένων γλωσσών, μία από τις οποίες είναι η ρωσική) και παράλληλα να του δίνονται και μονάδες Master;»
