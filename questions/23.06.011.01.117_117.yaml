_id: 23.06.011.01.117_117
_position_on_page: 117
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_117.htm
by:
- mp_id: christou-christos
date: '2016-09-02'
heading: Ερώτηση με αρ. 23.06.011.01.117, ημερομηνίας 2 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Χρίστου Χρίστου
identifier: 23.06.011.01.117
text: |-
  «Σύμφωνα με καταγγελίες πολιτών, το Εργαστήριο Προσθετικών Μελών του Υπουργείου Υγείας αντιμετωπίζει σοβαρά προβλήματα λειτουργίας. Συγκεκριμένα, το εν λόγω εργαστήριο φέρεται να έχει παραλύσει και να μην εξυπηρετεί ασθενείς λόγω προβλήματος υγείας που αντιμετωπίζει ο βασικός υπάλληλός του. Παράλληλα, σύμφωνα πάντα με τις ίδιες καταγγελίες, η λίστα αναμονής των ασθενών του εργαστηρίου έχει αυξηθεί, με αποτέλεσμα να παρατηρείται μεγάλη ταλαιπωρία σε αυτούς και στα οικεία τους πρόσωπα. Είναι φανερό ότι, εάν οι καταγγελίες αυτές ευσταθούν, απαιτούνται άμεσες ενέργειες του αρμόδιου υπουργείου για την αποκατάσταση της ομαλής λειτουργίας του συγκεκριμένου εργαστηρίου.

  Ερωτάται ο αρμόδιος υπουργός τα εξής:

  1. Ισχύουν οι εν λόγω καταγγελίες και, εάν ναι, σε ποιο βαθμό;

  2. Πώς κρίνεται σήμερα η λειτουργία του Εργαστηρίου Προσθετικών Μελών;

  3. Σε ποιες άμεσες ενέργειες θα προβεί το αρμόδιο υπουργείο για την τάχιστη αποκατάσταση της ομαλής λειτουργίας του Εργαστηρίου Προσθετικών Μελών, ανακουφίζοντας τους συμπολίτες μας που αποτείνονται σε αυτό;»
