_id: 23.06.011.01.547_548
_position_on_page: 548
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_547.htm
by:
- mp_id: theopemptou-charalampos
- mp_id: theologou-anna
date: '2017-02-13'
heading: Ερώτηση με αρ. 23.06.011.01.547, ημερομηνίας 13 Φεβρουαρίου 2017, των βουλευτών
  κ. Χαράλαμπου Θεοπέμπτου και Άννας Θεολόγου εκλογικής περιφέρειας Λευκωσίας και
  Αμμοχώστου, αντίστοιχα
identifier: 23.06.011.01.547
text: |-
  «Στις 3 Φεβρουαρίου 2017 εξετάστηκε στην Κοινοβουλευτική Επιτροπή Μεταφορών, Επικοινωνιών και Έργων η πρόταση νόμου της κ. Θεολόγου, που αφορούσε τροποποίηση του νόμου της Αρχής Λιμένων. Κατά τη συζήτηση του θέματος η επιτροπή ενημερώθηκε για την έκδοση κανονισμών δυνάμει του περί Πολιτικής Άμυνας Νόμου (ΚΔΠ 15/2012), οι οποίοι δημοσιεύτηκαν στην Επίσημη Εφημερίδα της Δημοκρατίας στις 20 Ιανουαρίου 2012 και αφορούν τον προσδιορισμό και χαρακτηρισμό των ευρωπαϊκών υποδομών ζωτικής σημασίας (ΕΥΖΣ). Σύμφωνα με τους κανονισμούς, η συντονιστική αρχή σε συνεργασία με τις αρμόδιες κατά περίπτωση υπηρεσίες προσδιορίζει τις ΕΥΖΣ.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων αν έχουν υλοποιηθεί οι πρόνοιες των πιο πάνω αναφερόμενων κανονισμών και ειδικότερα αν έχουν καθοριστεί και ποιες είναι οι ΕΥΖΣ.»
