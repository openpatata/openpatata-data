answers: []
identifier: 23.06.007.05.053
question:
  by:
  - Χατζηδημητρίου Τάκης
  date: '2001-03-07'
  text: |-
    «Η Βουλή ολοκληρώνει σε λίγες εβδομάδες τη θητεία της, αλλά εκκρεμεί ένα μεγάλο θέμα που πρέπει να διευκρινιστεί από την κυβέρνηση. Αυτό αφορά την εισήγηση της Βουλής και την απόφαση της κυβέρνησης για ίδρυση κέντρου αλλοδαπών. Το κέντρο αυτό, που θα αυτοχρηματοδοτείτο και θα λειτουργούσε αυτόνομα, θα έδινε την ευκαιρία στους αλλοδαπούς εργαζόμενους να ζουν ως άνθρωποι και να βελτιώσουν τις σχέσεις τους με την κοινωνία την οποία εξυπηρετούν.

    Παρ’ όλο που βρέθηκε ο χώρος και ο Υπουργός Εργασίας κ. Μουσιούττας ανάγγειλε τη λειτουργία του το Νιόβρη του 1999, μέχρι σήμερα τίποτα δεν έγινε και βλέπουμε τους ξένους εργαζόμενους να περιφέρονται σε ανοικτούς χώρους, χωρίς κανένας να νοιάζεται γι’ αυτούς. Αν η κυβέρνηση δεν αισθάνεται την ευθύνη και αν η κοινωνία δεν αντιδρά, τούτο δε δηλώνει επίσημο ρατσισμό;

    Πότε αλήθεια θα προχωρήσει η κυβέρνηση στην εκτέλεση της απόφασής της, αν αληθινά λογαριάζει να την εκτελέσει;»
  title: Ερώτηση με αρ. 23.06.007.05.053 που υποβλήθηκε από το βουλευτή εκλογικής
    περιφέρειας Λευκωσίας κ. Τάκη Χατζηδημητρίου στις 7 Μαρτίου 2001.
