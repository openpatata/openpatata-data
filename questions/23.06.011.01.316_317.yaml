_id: 23.06.011.01.316_317
_position_on_page: 317
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_316.htm
by:
- mp_id: perdikis-giorgos
date: '2016-11-14'
heading: Ερώτηση με αρ. 23.06.011.01.316, ημερομηνίας 14 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.316
text: |-
  «Έχω πληροφορηθεί ότι από το Φεβρουάριο του 2014 λειτουργεί βιολογικός σταθμός επεξεργασίας λυμάτων στην κοινότητα Αγίων Βαβατσινιάς. Εδώ και τριάντα μήνες ο σταθμός δημιουργεί έντονη δυσοσμία, που επηρεάζει την υγεία των κατοίκων. Σύμφωνα με τις πληροφορίες μου, εκτός από τη δυσοσμία, το επεξεργασμένο νερό είναι εκτός προδιαγραφών, όπως έδειξαν σχετικές βιολογικές αναλύσεις.

  Παρά τις πολλές υποσχέσεις από την κατασκευαστική εταιρεία και το Τμήμα Αναπτύξεως Υδάτων ότι θα βελτιώσουν τη λειτουργία του βιολογικού σταθμού, πέρασαν δυόμισι χρόνια και δεν κατάφεραν να επιλύσουν το πρόβλημα της δυσοσμίας και της κακής ποιότητας του επεξεργασμένου νερού.

  Επίσης, σύμφωνα πάντως με τις πληροφορίες μου, κατά διάρκεια της κατασκευής του σταθμού παρατηρήθηκε από το κοινοτικό συμβούλιο των Αγίων Βαβατσινιάς ότι έγιναν πολλές προχειρότητες και ότι υπάρχουν κατασκευαστικά λάθη στο σχεδιασμό του σταθμού, τα οποία προκαλούν προβλήματα όχι μόνο στη λειτουργία του, αλλά και στο αποχετευτικό δίκτυο της κοινότητας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την παρούσα κατάσταση του αποχετευτικού και του βιολογικού σταθμού στο χωριό Άγιοι Βαβατσινιάς.»
