_id: 23.06.011.01.326_327
_position_on_page: 327
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_326.htm
by:
- mp_id: perdikis-giorgos
date: '2016-11-17'
heading: Ερώτηση με αρ. 23.06.011.01.326, ημερομηνίας 17 Νοεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.326
text: |-
  «Πρόσφατα, κατά την εξέταση του προϋπολογισμού του Υπουργείου Ενέργειας, Εμπορίου, Βιομηχανίας και Τουρισμού, ο αρμόδιος υπουργός ενημέρωσε την Κοινοβουλευτική Επιτροπή Οικονομικών και Προϋπολογισμού ότι εξετάζεται αν θα συνεχιστεί η εφαρμογή του μέτρου της επιβολής του ετήσιου τέλους των €350 ανά εταιρεία από το Τμήμα Εφόρου Εταιρειών και Επίσημου Παραλήπτη, επειδή θεωρήθηκε άδικο το τέλος αυτό, αφού δε λαμβάνει υπόψη το μέγεθος της κάθε εταιρείας και τον όγκο του κύκλου εργασιών της. Επίσης, θεωρείται ότι το μέτρο αυτό ήταν έκτακτο και είχε να κάνει με το μνημόνιο, από το οποίο έχει ήδη θεωρητικά εξέλθει η Κύπρος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να πάρει την τελική απόφασή του σχετικά με το τέλος των €350 για τις εταιρείες.»
