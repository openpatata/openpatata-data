answers:
- http://www2.parliament.cy/parliamentgr/008_03b/23_06_008_05_014.htm
identifier: 23.06.008.05.014
question:
  by:
  - Περδίκης Γιώργος
  date: '2005-08-23'
  text: |-
    «Όπως έχω πληροφορηθεί, παρά τη σαφή απόφαση του Ανωτάτου Δικαστηρίου το οποίο διέταξε την κατεδάφιση όλων των υποστατικών και την απομάκρυνση των μηχανημάτων της σκυροθραυστικής μονάδας στο Χλώρακα, η μονάδα λειτουργεί στα κρυφά, προκαλώντας την έντονη αντίδραση των επηρεαζόμενων κατοίκων της περιοχής.

    Σύμφωνα με τις πληροφορίες μου, προστέθηκε νέος κινητός σπαστήρας, ο οποίος συνδέθηκε με την παροχή ηλεκτρικού ρεύματος που υποτίθεται ότι είχε διακοπεί από τις 19 Μαΐου. Όπως καταγγέλλουν οι επηρεαζόμενοι κάτοικοι, ο νέος ιδιοκτήτης του τεμαχίου όπου βρίσκεται η μονάδα ζητά χαλαρώσεις για ανάπτυξη του τεμαχίου και δήθεν εξωραϊσμό της περιοχής.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που λαμβάνει, ώστε να σταματήσει αμέσως η παράνομη λειτουργία της σκυροθραυστικής μονάδας στο Χλώρακα της Πάφου.»
  title: Ερώτηση με αρ. 23.06.008.05.014, ημερομηνίας 23 Αυγούστου 2005, του βουλευτή
    εκλογικής περιφέρειας Λευκωσίας κ. Γιώργου Περδίκη
