_id: 23.06.011.02.223_223
_position_on_page: 223
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: orfanidis-christos
date: '2017-10-19'
heading: Ερώτηση με αρ. 23.06.011.02.223, ημερομηνίας 19 Οκτωβρίου 2017, του βουλευτή
  εκλογικής περιφέρειας Λάρνακας κ. Χρίστου Ορφανίδη
identifier: 23.06.011.02.223
text: |-
  «Είναι γνωστό ότι έχει υπογραφεί συμφωνία μεταξύ του Τμήματος Ανάπτυξης Υδάτων και της εταιρείας ΜΕΚΕΛ για δημιουργία βιολογικού σταθμού στην κοινότητα των Αγίων Βαβατσινιάς στη Λάρνακα.

  Ο συγκεκριμένος βιολογικός σταθμός δεν έχει λειτουργήσει ποτέ με τις προδιαγραφές που προνοούσε το συμβόλαιο μεταξύ του Τμήματος Αναπτύξεως Υδάτων και της εταιρείας ΜΕΚΕΛ.

  Εξ όσων έχω πληροφορηθεί, λόγω της προβληματικής λειτουργίας του σταθμού προκαλείται έντονη δυσοσμία στην περιοχή. Παράλληλα, πληροφορήθηκα ότι, πριν πραγματοποιηθούν χημικές αναλύσεις στο νερό, γίνεται παρέμβαση με την πρόσμειξη πόσιμου νερού ύδρευσης, για να αλλοιωθούν τα αποτελέσματα. Ακόμη και έτσι, τα αποτελέσματα των χημικών αναλύσεων δείχνουν ότι η ποιότητα του επεξεργασμένου νερού είναι εκτός προδιαγραφών.

  Ως εκ τούτου, παρακαλώ τον αρμόδιο υπουργό όπως ενημερώσει τη Βουλή των Αντιπροσώπων για τα εξής:

  1. Κατά πόσο επιβεβαιώνεται ότι ο βιολογικός σταθμός λειτουργεί χωρίς τις πρόνοιες του συμβολαίου;

  2. Όντως υπάρχει δυσοσμία;

  3. Ποια είναι τα αποτελέσματα των χημικών αναλύσεων;

  4. Όντως έγινε η οποιαδήποτε παρέμβαση πριν από τη διεξαγωγή των αναλύσεων με απώτερο σκοπό την αλλοίωση των αποτελεσμάτων;

  5. Ποιος επιβαρύνεται με τα έξοδα λειτουργίας και συντήρησης του σταθμού;

  6. Εφόσον ήταν εκτός πρόνοιας του συμβολαίου, γιατί το Τμήμα Αναπτύξεως Υδάτων παρέλαβε το σταθμό;

  7. Τι προνοούσε το συμβόλαιο σχετικά με την τραπεζική εγγύηση;

  8. Εάν τα γεγονότα που προαναφέρονται συμβαδίζουν με την πραγματικότητα, σε ποιες ενέργειες προέβη το αρμόδιο τμήμα/υπουργείο; Έχει υποβληθεί κάποιο πρόστιμο στην εταιρεία και, εάν ναι, τι ύψους είναι αυτό;

  9. Λειτουργεί στην Κύπρο παρόμοιος βιολογικός σταθμός, με την ίδια τεχνολογία;

  10. Ποια μέτρα λαμβάνονται για την προστασία και την υγεία των κατοίκων της κοινότητας, αφού λειτουργεί αρκετά χρόνια ο σταθμός;

  11. Εάν έχει συμφωνηθεί η μετακίνηση του σταθμού,

  α. ποια μέτρα και όρους προνοεί η συμφωνία μετακίνησης,

  β. πότε θα ολοκληρωθεί η μετακίνηση και

  γ. ποιος θα επιβαρυνθεί με το κόστος της μετακίνησης;»
