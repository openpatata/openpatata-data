answers:
- http://www2.parliament.cy/parliamentgr/008_3e/23_06_009_05_01.330.htm
identifier: 23.06.009.05.01.330
question:
  by:
  - Περδίκης Γιώργος
  date: '2010-11-04'
  text: |-
    «Έχω πληροφορηθεί ότι οι είκοσι και πλέον κροκόδειλοι που εισήχθησαν πρόσφατα από εισαγωγέα ζώων έχουν θανατωθεί. Οι Κτηνιατρικές Υπηρεσίες αναγκάστηκαν να προχωρήσουν σε ευθανασία των ζώων, γιατί, παρ’ όλες τις προειδοποιήσεις προς τον εισαγωγέα να τα στείλει πίσω στη χώρα προέλευσής τους (στην Ολλανδία συγκεκριμένα), αυτό δεν έγινε κατορθωτό.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο ήταν αναγκαίο το μέτρο της ευθανασίας, ποιος έχει την ευθύνη για αυτή την εξέλιξη, αν έχει αποσυρθεί η άδεια εισαγωγής ζώων από τον εισαγωγέα και για τους λόγους για τους οποίους δεν ήταν κατορθωτό να σταματήσει έγκαιρα η εισαγωγή των ζώων στην Κύπρο.

    Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν η κυβέρνηση προτίθεται να προχωρήσει στη δημιουργία χώρων κράτησης των ζώων και ποιες θα είναι οι κυρώσεις, εάν υπάρχουν, στον εισαγωγέα, ούτως ώστε να μην εισάγει πλέον ζώα στην Κύπρο, εάν εκ των προτέρων δεν εξασφαλίσει άδεια από τις αρμόδιες αρχές του κράτους.»
  title: Ερώτηση με αρ. 23.06.009.05.01.330, ημερομηνίας 4 Νοεμβρίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
