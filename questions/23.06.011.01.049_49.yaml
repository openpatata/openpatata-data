_id: 23.06.011.01.049_49
_position_on_page: 49
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_049.htm
by:
- mp_id: perdikis-giorgos
date: '2016-07-28'
heading: Ερώτηση με αρ. 23.06.011.01.049, ημερομηνίας 28 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.049
text: |-
  «Έχω πληροφορηθεί ότι στην παραλία της Τίμης στην Πάφο τα τουριστικά πλοιάρια βάζουν πολύ δυνατή μουσική και προκαλούν οχλαγωγία, ενώ τα ταχύπλοα που συνοδεύουν τα πλοιάρια προβαίνουν σε επικίνδυνες ενέργειες. Έχουμε δεχθεί και καταγγελίες ότι τα ταχύπλοα αυτά έχουν θεαθεί και εντός της περιοχής λουομένων, αγνοώντας τις σχετικές θαλάσσιες σημαδούρες. Επίσης, έχουμε καταγγελίες πως στην περιοχή έχουν ανεγερθεί παράνομα καταλύματα, που επίσης βάζουν πολύ δυνατή μουσική. Το φαινόμενο αυτό, που παρατηρείται κάθε χρόνο, τραυματίζει την ποιότητα του τουρισμού και ενοχλεί τους λουομένους. Επιπρόσθετα, επηρεάζει την αναπαραγωγή των θαλάσσιων χελωνών που εμφανίζονται στη θαλάσσια αυτή περιοχή κάθε χρόνο κατά τη θερινή περίοδο.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα μέτρα που προτίθεται να λάβει, προκειμένου να επιλυθεί ουσιαστικά το πρόβλημα που δημιουργείται όχι μόνο στην παραλία της Τίμης, αλλά και σε όλη την παραλιακή ζώνη της Κύπρου.»
