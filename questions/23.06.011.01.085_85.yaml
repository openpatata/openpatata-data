_id: 23.06.011.01.085_85
_position_on_page: 85
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-08-22'
heading: Ερώτηση με αρ. 23.06.011.01.085, ημερομηνίας 22 Αυγούστου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.085
text: |-
  «Το Πρόγραμμα Αγροτικής Ανάπτυξης 2007-2013 το οποίο ετοιμάστηκε από το Τμήμα Γεωργίας περιελάμβανε μεταξύ άλλων την εφαρμογή του καθεστώτος “Εγκατάσταση Γεωργοδασοπονικών Συστημάτων”. Οι κυριότεροι στόχοι του καθεστώτος ήταν η στήριξη των γεωργών με την προστασία των γεωργικών καλλιεργειών και η επέκταση του πρασίνου. Παράλληλα, με την προώθηση του συστήματος αυτού έμμεσα ικανοποιήθηκαν και περιβαλλοντικές απαιτήσεις και ανάγκες όπως η βελτίωση του τοπίου, η προστασία και ενίσχυση της βιοποικιλότητας, η παροχή καταφυγίων για την πανίδα κτλ. Ένα από τα μέτρα που λήφθηκαν για την εφαρμογή του πιο πάνω καθεστώτος αφορούσε τη σύνδεσή του με το Εθνικό Δασικό Πρόγραμμα και συγκεκριμένα τις δράσεις που αφορούσαν τις δασώσεις και τη δασοκομία. Οι δράσεις αυτές χαρακτηρίστηκαν ως πολύ μεγάλης σημασίας και η εφαρμογή τους κάλυπτε τα κρατικά δάση, τη χαλίτικη γη και τη γεωργική και μη γη.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν προτίθεται να επαναφέρει την εφαρμογή παρόμοιων δράσεων που περιλαμβάνουν τη

  δάσωση χαλίτικης, γεωργικής ή μη γης. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν υπήρξε ενδιαφέρον για την υλοποίηση των πιο πάνω δράσεων και κατά πόσο η εφαρμογή του καθεστώτος “Εγκατάσταση Γεωργοδασοπονικών Συστημάτων” θεωρήθηκε επιτυχημένη.»
