_id: 23.06.010.03.666_668
_position_on_page: 668
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_666.htm
by:
- mp_id: perdikis-giorgos
date: '2014-05-26'
heading: Ερώτηση με αρ. 23.06.010.03.666, ημερομηνίας 26 Μαΐου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.666
text: |-
  «Από παλαιότερη απάντηση του Υπουργού Εσωτερικών κ. Σωκράτη Χάσικου σε ερώτησή μου με αρ. 23.06.010.03.261 αναφορικά με τη μη έναρξη των διαδικασιών της δεύτερης φάσης του δικοινοτικού έργου που αφορά το εργοστάσιο επεξεργασίας λυμάτων στη Μια Μηλιά εξαιτίας αντιρρήσεων από την τουρκοκυπριακή πλευρά, πληροφορήθηκα ότι το Υπουργείο Γεωργίας, Φυσικών Πόρων και Περιβάλλοντος, σε συνεργασία με το Υπουργείο Εξωτερικών, σκοπεύει να προβεί σε νέες παρεμβάσεις σε πολιτικό επίπεδο προς την Ευρωπαϊκή Ένωση για άσκηση πίεσης στην τουρκοκυπριακή πλευρά για διαφοροποίηση της στάσης της.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα διαβήματα στα οποία έχει προβεί η κυβέρνηση προς την Ευρωπαϊκή Ένωση, καθώς και αν έχει διαφοροποιήσει τη στάση της η τουρκοκυπριακή πλευρά.»
