answers: []
by:
- Λουκαΐδης Γιώργος
date: '2015-02-04'
heading: Ερώτηση με αρ. 23.06.010.04.415, ημερομηνίας 4 Φεβρουαρίου 2015, του βουλευτή
  εκλογικής περιφέρειας Λευκωσίας κ. Γιώργου Λουκαΐδη
identifier: 23.06.010.04.415
text: |-
  «Επειδή η διαδικασία ιδιωτικοποίησης της Cyta βρίσκεται σε εξέλιξη, επειδή ήδη υπάρχει σοβαρή αμφισβήτηση ως προς τη δυνατότητα της κυβέρνησης να προχωρήσει σε ιδιωτικοποίηση του οργανισμού χωρίς προηγούμενη τροποποίηση του συντάγματος και επειδή οι πληροφορίες φέρουν τη Cyta να παρουσιάζει σημαντική μείωση της κερδοφορίας της αντί να προχωρεί σε παραπέρα εκσυγχρονισμό και ενίσχυση της ανταγωνιστικότητάς της, παρακαλούμε τον αρμόδιο υπουργό:

  1. να καταθέσει στη Βουλή των Αντιπροσώπων για ενημέρωση τη γνωμάτευση που ετοιμάστηκε από το δικηγορικό γραφείο του κ. Κώστα X"Ιωάννου, νομικού συμβούλου της Cyta, για την ιδιωτικοποίηση του οργανισμού και

  2. να ενημερώσει ως προς τα μέτρα που έλαβε το διοικητικό συμβούλιο της Cyta κατά τον προηγούμενο χρόνο, ώστε να μειώσει τις δαπάνες και να αυξήσει την κερδοφορία του οργανισμού, ενισχύοντας έτσι την ανταγωνιστικότητά του. Ειδικότερα, παρακαλείται ο αρμόδιος υπουργός να απαντήσει κατά πόσο ακολουθήθηκαν οι συστάσεις που περιλαμβάνονται στην έκθεση του Δεκεμβρίου του 2013 της KPMG και πιο συγκεκριμένα σε σχέση με τις εισηγήσεις της για τα quick wins.»
