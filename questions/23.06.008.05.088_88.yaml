_id: 23.06.008.05.088_88
_position_on_page: 88
_sources:
- http://www2.parliament.cy/parliamentgr/008_02/chronological/008_02_HE.htm
answers: []
by:
- mp_id: kliridis-christos
date: '2005-10-13'
heading: Ερώτηση με αρ. 23.06.008.05.088, ημερομηνίας 13 Οκτωβρίου 2005, του βουλευτή
  εκλογικής περιφέρειας Λευκωσίας κ. Χρίστου Κληρίδη
identifier: 23.06.008.05.088
text: |-
  « Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων κατά πόσο η κυπριακή κυβέρνηση, η νυν και/ή η προηγούμενη, σύμφωνα με το φάκελο του υπουργείου σας, ζήτησε ποτέ από το Ευρωπαϊκό Συμβούλιο και/ή όργανα που το πλαισιώνουν, όπως π.χ. σε επίπεδο νόμιμων αντιπροσώπων, γραπτώς ή προφορικώς, μετά το Ελσίνκι το Δεκέμβριο του 1999 μέχρι σήμερα, τα εξής:

  1. Συγκεκριμένο χρονοδιάγραμμα αναγνώρισης της Κυπριακής Δημοκρατίας από την Τουρκία και σε περίπτωση μη αναγνώρισης αναστολή των ενταξιακών διαπραγματεύσεων της Τουρκίας.

  2. Συγκεκριμένο χρονοδιάγραμμα για εφαρμογή του Πρωτοκόλλου Άγκυρας.

  3. Σύνδεση των Κριτηρίων της Κοπεγχάγης (ανάγκη τερματισμού της συνεχιζόμενης κατοχής και παραβίασης του διεθνούς δικαίου και των ανθρώπινων δικαιωμάτων από την Τουρκία στην Κύπρο) με την ενταξιακή της πορεία.

  4. Εφαρμογή της απόφασης του Ευρωπαϊκού Δικαστηρίου Ανθρωπίνων Δικαιωμάτων (ΕΔΑΔ) στην Τέταρτη Διακρατική Προσφυγή και της απόφασης της Τιτίνας Λοϊζίδου με αναστολή διαπραγματεύσεων, μέχρι που να υπάρξει πλήρης συμμόρφωση.

  Παρακαλώ στην απάντησή σας όπως πληροφορήσετε τη Βουλή των Αντιπροσώπων για την αντίδραση του Ευρωπαϊκού Συμβουλίου και/ή ιδιαίτερα πρόσφατα της βρετανικής προεδρίας στα πιο πάνω θέματα.

  Παρακαλείται επίσης το αρμόδιο υπουργείο όπως πληροφορήσει τη Βουλή των Αντιπροσώπων για τυχόν παράπονα της κυπριακής κυβέρνησης για το χειρισμό των πιο πάνω θεμάτων από τη βρετανική προεδρία και αν η όλη συμπεριφορά της βρετανικής προεδρίας από την 1η Ιουλίου 2005 μέχρι σήμερα είναι κατά τη γνώμη του Υπουργού Εξωτερικών και της κυπριακής κυβέρνησης συμβατή με τις υποχρεώσεις του Ηνωμένου Βασιλείου που απορρέουν από τις συνθήκες του ’60.»
