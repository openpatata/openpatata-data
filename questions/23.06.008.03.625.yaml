_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03b/23_06_008_03_625.htm
by:
- Περδίκης Γιώργος
date: '2004-07-07'
heading: Ερώτηση με αρ. 23.06.008.03.625, ημερομηνίας 7 Ιουλίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.625
text: |-
  «Σε απάντησή του προς τη Βουλή των Αντιπροσώπων, στις 29 Μαρτίου 2002, αναφορικά με το θέμα της καθιέρωσης πεντάλεπτων δελτίων στη νοηματική γλώσσα (γλώσσα των κωφών), ο τότε Υπουργός Εσωτερικών δεσμεύτηκε ότι το Υπουργείο Εσωτερικών θα παρακολουθεί την κατάσταση και, σε περίπτωση μη συμμόρφωσης των τηλεοπτικών σταθμών με την πρόνοια του συγκεκριμένου νόμου, θα λάβει επιπρόσθετα μέτρα.

  Η πρόνοια του περί Αναπήρων Νόμου [Ν. 127(Ι)/2000, άρθρο 8(3)], που αναφέρεται στα δελτία ειδήσεων στη νοηματική γλώσσα, εξακολουθεί να παραβιάζεται από αριθμό τηλεοπτικών σταθμών. Επίσης, παραμένει το ερώτημα αν και πότε η κυπριακή κυβέρνηση θα προβεί σε νομοθετική διευθέτηση, ώστε να καθιερωθεί το πεντάλεπτο δελτίο στη νοηματική γλώσσα και στην Κύπρο, όπως συμβαίνει και σε άλλες χώρες της Ευρωπαϊκής Ένωσης.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα πιο πάνω σημαντικά θέματα που απασχολούν σοβαρά την κοινότητα των κωφών ατόμων και κάθε ευαίσθητο κοινωνικά Κύπριο πολίτη.»
