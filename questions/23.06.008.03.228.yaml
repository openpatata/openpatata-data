_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_228.htm
by:
- Παπαπολυβίου Ανδρέας
date: '2003-10-30'
heading: Ερώτηση με αρ. 23.06.008.03.228, ημερομηνίας 30 Οκτωβρίου 2003, του βουλευτή
  εκλογικής περιφέρειας Λευκωσίας κ. Ανδρέα Παπαπολυβίου
identifier: 23.06.008.03.228
text: |-
  «Κατά τη διάρκεια επίσκεψής μου στο χωριό Ασκάς το κοινοτικό συμβούλιο μου ανέφερε ότι οι αρμόδιες υπηρεσίες το πληροφόρησαν γραπτώς ότι το κόστος λειτουργίας της βιολογικής μονάδας υπολογίστηκε γύρω στις £3.000 ετησίως. Μετά την ενημέρωση αυτή το κοινοτικό συμβούλιο ανέλαβε την ευθύνη συντήρησης της μονάδας, πλην όμως το κόστος για το σκοπό αυτό ανέρχεται στο ποσό των £10.000, αφού μόνο στην ΑΗΚ για το ηλεκτρικό ρεύμα καταβάλλεται το ποσό των £500 ανά διμηνία.

  Επειδή το οικονομικό βάρος για την κοινότητα, η οποία αριθμεί 200 περίπου μόνιμους κατοίκους, είναι δυσβάστακτο, παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα μέτρα που προτίθεται να πάρει για αντιμετώπιση του σοβαρού αυτού προβλήματος, προκειμένου το βιολογικό σύστημα να συνεχίσει τη λειτουργία του.»
