answers:
- http://www2.parliament.cy/parliamentgr/008_3e/23_06_009_05_01.314.htm
identifier: 23.06.009.05.01.314
question:
  by:
  - Περδίκης Γιώργος
  date: '2010-10-29'
  text: |-
    «Μετά τη μεγάλη πυρκαγιά στην περιοχή Κυπροβάσας-Μαχαιρά στις 22 Αυγούστου, οι Υπουργοί Γεωργίας, Φυσικών Πόρων και Περιβάλλοντος και Εσωτερικών με δηλώσεις τους απέρριψαν κάθε διασύνδεση της παρουσίας χιλιάδων κυνηγών στην περιοχή με τη μεγάλη καταστροφή. Η αιτία της πυρκαγιάς, όπως είπαν, ήταν κακόβουλος εμπρησμός. Διερωτάται κανείς γιατί οι υπουργοί απέκλεισαν εξαρχής το ενδεχόμενο ανάμεσα στους εκατοντάδες κυνηγούς που διακινούνταν στην περιοχή να υπήρχε ένας εγκληματίας ο οποίος για οποιοδήποτε λόγο να έχει προβεί σε αυτή την εγκληματική πράξη.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν μετά από δυο μήνες οι έρευνες της πυροσβεστικής και της αστυνομίας έχουν δώσει έστω και ενδείξεις σχετικά με τους υποτιθέμενους εμπρηστές που προκάλεσαν τη μεγάλη καταστροφή.»
  title: Ερώτηση με αρ. 23.06.009.05.01.314, ημερομηνίας 29 Οκτωβρίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
