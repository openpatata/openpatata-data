_id: 23.06.011.01.582_583
_position_on_page: 583
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_582.htm
by:
- mp_id: perdikis-giorgos
date: '2017-02-28'
heading: Ερώτηση με αρ. 23.06.011.01.582, ημερομηνίας 28 Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.582
text: |-
  «Έχω πληροφορηθεί ότι το σωματείο “Ελεύθερη Eνιαία Καρπασία”, το οποίο διατηρεί οίκημα κοντά στο Λήδρα Πάλας, αναγκάστηκε να ανανεώσει το ενοικιαστήριο έγγραφο με το Υπουργείο Εσωτερικών για το τουρκοκυπριακό κτίριο που στεγάζεται, με τον όρο να εκκενώσει το κτίριο, όταν το ζητήσει ο δήμος Λευκωσίας, ώστε να γίνουν διάφορες επιδιορθωτικές εργασίες. Το Νοέμβριο του 2016 το σωματείο πήρε επιστολή από το Τμήμα Δημοσίων Έργων του Υπουργείου Μεταφορών, Επικοινωνιών και Έργων με την οποία εζητείτο όπως το κτίριο εκκενωθεί εντός ενός μηνός. Παρ’ όλα αυτά, σε συνάντηση που είχαν μέλη του σωματείου με το δήμαρχο Λευκωσίας πληροφορήθηκαν ότι ο δήμος Λευκωσίας δεν επρόκειτο να προχωρήσει σε εργασίες εντός του 2017, διότι δεν έχει εξασφαλίσει ακόμα τα απαιτούμενα κονδύλια από την Ευρωπαϊκή Ένωση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο ζητήθηκε από το σωματείο “Ελεύθερη Ενιαία Καρπασία” να εκκενώσει το κτίριο, προτού εξασφαλιστούν τα απαιτούμενα κονδύλια που θα χρησιμοποιούνταν για την επιδιόρθωσή του.»
