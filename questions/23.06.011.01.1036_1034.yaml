_id: 23.06.011.01.1036_1034
_position_on_page: 1034
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-07-13'
heading: Ερώτηση με αρ. 23.06.011.01.1036, ημερομηνίας 13 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.1036
text: |-
  «Έχω πληροφορηθεί ότι υπάρχουν εγκατεστημένα σε όλη την κυπριακή επικράτεια αλεξικέραυνα τα οποία εργάζονται με ραδιενέργεια. Τα αλεξικέραυνα εισήχθησαν στην Κύπρο τη δεκαετία του 1970-80 και εγκαταστάθηκαν από συγκεκριμένη εταιρεία. Το τελευταίο διάστημα από πολλά κτίρια, κυρίως ξενοδοχειακές μονάδες, στα οποία πραγματοποιούνται ανακαινίσεις, αφαιρούν τα εν λόγω αλεξικέραυνα χωρίς τη βοήθεια εξειδικευμένου προσωπικού και μη γνωρίζοντας τους πιθανούς κινδύνους λόγω κυρίως της ραδιενέργειας που εκπέμπουν. Όπως έχω πληροφορηθεί, άλλες χώρες, π.χ. Σερβία, έχουν χρησιμοποιήσει ευρωπαϊκά κονδύλια για την αφαίρεσή τους και την ανάλογη διαχείρισή τους ως επικίνδυνων ραδιενεργών αποβλήτων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν γνωρίζει το υπό αναφορά θέμα και αν προτίθεται να αναλάβει πρωτοβουλία για την αφαίρεση των εν λόγω ραδιενεργών αλεξικέραυνων με τήρηση όλων των προδιαγραφών ασφαλείας.»
