_id: 23.06.011.01.398_399
_position_on_page: 399
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_398.htm
by:
- mp_id: perdikis-giorgos
date: '2016-12-29'
heading: Ερώτηση με αρ. 23.06.011.01.398, ημερομηνίας 29 Δεκεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.398
text: |-
  «Έχω πληροφορηθεί ότι οι κεντρικές υπηρεσίες του Αρχηγείου Αστυνομίας στεγάζονται σε διάφορα ενοικιαζόμενα κτίρια, τα οποία βρίσκονται διάσπαρτα στην περιοχή της πρωτεύουσας, διότι το πεπαλαιωμένο και γερασμένο κτίριο του Αρχηγείου Αστυνομίας αδυνατεί να στεγάσει όλες τις υπηρεσίες. Σημειώνεται ότι το κτίριο του Αρχηγείου Αστυνομίας στη λεωφόρο Λεμεσού έχει κριθεί ακατάλληλο για αντισεισμική αναβάθμιση λόγω του κόστους και της έκτασης των απαιτούμενων εργασιών. Συνεπώς, το κτίριο του Αρχηγείου Αστυνομίας, μιας βασικής υπηρεσίας η οποία, σε περίπτωση σεισμού, αναλαμβάνει ευθύνη και υποχρέωση, ουσιαστικά κινδυνεύει να τεθεί εκτός λειτουργίας σε ένα τέτοιο περιστατικό.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να ανεγερθεί σύγχρονο κτίριο για το Αρχηγείο Αστυνομίας που να μπορεί να στεγάσει όλες τις υπηρεσίες, σε πόσα ενοικιαζόμενα κτίρια στεγάζονται οι υπηρεσίες του Αρχηγείου Αστυνομίας σήμερα και έναντι ποιου ενοικίου.»
