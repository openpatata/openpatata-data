answers: []
by:
- Περδίκης Γιώργος
date: '2015-04-15'
heading: Ερώτηση με αρ. 23.06.010.04.524, ημερομηνίας 15 Απριλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.524
text: |-
  «Έχω πληροφορηθεί ότι ο καθορισμός των τελών σύνδεσης με το Συμβούλιο Υδατοπρομήθειας Λευκωσίας (ΣΥΛ) είναι συνάρτηση του εμβαδού της οικοδομής, του συντελεστή δόμησης και πάγιων χρεώσεων. Συνεπώς, το τέλος σύνδεσης με το ΣΥΛ δεν είναι ανταποδοτικό, δηλαδή δεν αντιστοιχεί στα έξοδα που καταβάλλονται από το ΣΥΛ για τη σύνδεση με το δίκτυο, αλλά συνιστά ένα είδος φορολογίας. Επιπρόσθετα, για να καταπολεμηθεί τάχα το φαινόμενο της διάσπαρτης ανάπτυξης, επιβάλλεται διπλασιασμός του μεγαλύτερου μέρους του τέλους που αφορά τα δικαιώματα αξιοποιημένης γης. Αυτός ο διπλασιασμός δημιουργεί ταξικό φραγμό, αφού μόνο οι πλούσιοι μπορούν να καταβάλλουν αυτό το ποσό σύνδεσης, άρα εμμέσως δημιουργείται ένα εισοδηματικό προνόμιο στην παρανομία, δηλαδή “πληρώνουν και παρανομούν”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια ακριβώς είναι η μεθοδολογία υπολογισμού των τελών σύνδεσης με τα συμβούλια υδατοπρομήθειας, αν αυτή είναι ενιαία και αν όντως υπάρχει αυτός ο τιμωρητικός διπλασιασμός για κατοικίες εκτός οικιστικής περιοχής.»
