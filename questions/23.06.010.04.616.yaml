answers:
- http://www2.parliament.cy/parliamentgr/008_3g/23_06_010_04_615-616.htm
by:
- Περδίκης Γιώργος
date: '2015-06-09'
heading: Ερώτηση με αρ. 23.06.010.04.616, ημερομηνίας 9 Ιουνίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.616
text: |-
  «Από παλαιότερη απάντηση του Υπουργού Παιδείας και Πολιτισμού κ. Κώστα Καδή σε ερώτησή μου με αρ. φακ. 23.06.10.04.272 αναφορικά με τα κονδύλια που διατίθενται για την προώθηση του κυπριακού κινηματογράφου, τον αριθμό των υπαλλήλων που απασχολούνται στο υπουργείο για την προώθηση και τη στήριξη του κυπριακού κινηματογράφου, καθώς και για το σχέδιο ανάπτυξης του κυπριακού κινηματογράφου, τους σχεδιασμούς του υπουργείου και τα κίνητρα που παρέχονται σε ξένους επενδυτές, ώστε η Κύπρος να καταστεί κινηματογραφικό κέντρο, πληροφορήθηκα ότι αναφορικά με το θέμα που αφορά στο προσωπικό ο Τομέας Κινηματογράφου είναι εξαιρετικά υποστελεχωμένος και με το πάγωμα των προσλήψεων το 2011 ο Τομέας Κινηματογράφου έμεινε μόνο με έναν έκτακτο Λειτουργό και την Ανώτερη Μορφωτική Λειτουργό, η οποία χειρίζεται και πολλά άλλα θέματα. Ο Υπουργός Παιδείας και Πολιτισμού με πληροφόρησε με την απάντησή του ότι απέστειλε εισήγηση προς τον Υπουργό Οικονομικών για εξεύρεση λύσης σχετικά με το πρόβλημα υποστελέχωσης που παρατηρείται. Σε περίπτωση που δεν επιτευχθεί η πρόσληψη αριθμού επαγγελματιών, ο Υπουργός Παιδείας και Πολιτισμού δεσμεύεται να προχωρήσει με την απόσπαση εκπαιδευτικών/μεταφορά λειτουργών από άλλα υπουργεία, προκειμένου να δοθεί λύση στο πρόβλημα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εξευρεθεί λύση αναφορικά με τη στελέχωση του Τομέα Κινηματογράφου και ποια είναι αυτή.»
