_id: 23.06.011.01.437_438
_position_on_page: 438
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_437.htm
by:
- mp_id: koukouma-koutra-skevi
date: '2017-01-20'
heading: Ερώτηση με αρ. 23.06.011.01.437, ημερομηνίας 20 Ιανουαρίου 2017, της βουλευτού
  εκλογικής περιφέρειας Αμμοχώστου κ. Σκεύης Κούτρα Κουκουμά
identifier: 23.06.011.01.437
text: |-
  «Με την ερώτησή μου με αρ. 23.06.010.02.626, ημερομηνίας 28 Μαΐου 2013, ζητούσα ενημέρωση από τον αρμόδιο υπουργό σε σχέση με το χρονοδιάγραμμα ολοκλήρωσης της αναθεώρησης του περί Παιδιών Νόμου. Στη σχετική απάντηση της Υπουργού Εργασίας, Πρόνοιας και Κοινωνικών Ασφαλίσεων, ημερομηνίας 22 Οκτωβρίου 2013, ενημερώθηκα ότι η διαδικασία τροποποίησης και εκσυγχρονισμού του περί Παιδιών Νόμου από τις Υπηρεσίες Κοινωνικής Ευημερίας βρισκόταν σε προχωρημένο στάδιο και ότι εντός του Οκτωβρίου 2013 θα είχε οριστικοποιηθεί το τελικό προσχέδιο, για να προωθηθεί στη Νομική Υπηρεσία για νομοτεχνική επεξεργασία, ακολούθως στο Υπουργικό Συμβούλιο για έγκριση και για να κατατεθεί στη συνέχεια στη Βουλή των Αντιπροσώπων για ψήφιση.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων αν έχουν ολοκληρωθεί οι πιο πάνω προγραμματισμοί.»
