_id: 23.06.010.04.479_130
_position_on_page: 130
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_479.htm
by:
- mp_id: perdikis-giorgos
date: '2015-03-10'
heading: Ερώτηση με αρ. 23.06.010.04.479, ημερομηνίας 10 Μαρτίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.479
text: |-
  «Από παλαιότερη απάντηση του Υπουργού Συγκοινωνιών και Έργων κ. Μάριου Δημητριάδη σε ερώτησή μου, με αρ. 23.06.010.03.670, αναφορικά με την αναστήλωση της εκκλησίας του Αγίου Μάμα στο Νέο Χωριό Πάφου, καθώς και τη λήψη μέτρων για τη διασφάλιση της διάσωσης της εκκλησίας και την προστασία της από αρχαιοκάπηλους, πληροφορήθηκα ότι η εκκλησία του Αγίου Μάμα δεν είχε ακόμα κηρυχθεί αρχαίο μνημείο. Η διαδικασία, όπως με πληροφορούσε ο υπουργός, βρισκόταν στο τελικό στάδιο και, μόλις η διαδικασία θα ολοκληρωνόταν, θα συμπεριλαμβάνονταν οι σχετικές πιστώσεις στον προϋπολογισμό του Τμήματος Αρχαιοτήτων, ώστε να ξεκινούσε ο καθαρισμός και η συντήρηση των υφιστάμενων ερειπίων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η διαδικασία κήρυξης της εκκλησίας του Αγίου Μάμα ως αρχαίου μνημείου και αν θα συμπεριληφθούν οι σχετικές πιστώσεις στον προϋπολογισμό του 2016, ώστε να ξεκινήσει άμεσα ο καθαρισμός και η συντήρηση των υφιστάμενων ερειπίων.»
