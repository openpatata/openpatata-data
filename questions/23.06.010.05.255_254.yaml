_id: 23.06.010.05.255_254
_position_on_page: 254
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_255.htm
by:
- mp_id: perdikis-giorgos
date: '2015-12-09'
heading: Ερώτηση με αρ. 23.06.010.05.255, ημερομηνίας 9 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.255
text: |-
  «Έχω γίνει αποδέκτης επιστολής αναφορικά με την οχληρία που προκαλείται από τη λειτουργία της μονάδας κομποστοποίησης “MC Ordination Compost Cyprus Ltd” στην περιοχή Τερσεφάνου. Σύμφωνα με την εν λόγω επιστολή, από το 2013 έχει παραχωρηθεί άδεια λειτουργίας της μονάδας και από την έναρξη της λειτουργίας της οι δήμοι και οι κοινότητες της επαρχίας Λάρνακας μεταφέρουν, μέσω χωμάτινου δρόμου, τα οργανικά τους απόβλητα στη μονάδα. Από τη μεταφορά των οργανικών αποβλήτων μέσω του χωμάτινου δρόμου προκαλείται μεγάλη οχληρία και επιπρόσθετα επηρεάζεται η παραγωγή των ελαιόδεντρων που υπάρχουν στην περιοχή. Σύμφωνα με την επιστολή, ιδιώτες γεωπόνοι επισκέφθηκαν την περιοχή και επισήμαναν το ενδεχόμενο ξήρανσης των ελαιόδεντρων εξαιτίας της σκόνης που επικάθεται σε αυτά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει για την επίλυση του πιο πάνω προβλήματος.»
