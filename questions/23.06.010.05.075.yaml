_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_075.htm
by:
- Περδίκης Γιώργος
date: '2015-08-20'
heading: Ερώτηση με αρ. 23.06.010.05.075, ημερομηνίας 20 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.075
text: |-
  «Έχω πληροφορηθεί ότι στο φετινό τελικό του κυπέλλου ποδοσφαίρου ανάμεσα στον ΑΠΟΕΛ και στην ΑΕΛ υπήρξε δυσκολία πρόσβασης ατόμων με κινητική αναπηρία στο γήπεδο ΓΣΖ. Η συμμόρφωση με τις αρχές της μη διάκρισης, της συμμετοχής και της κοινωνικής ενσωμάτωσης των ατόμων με αναπηρία σε όλους τους τομείς της ζωής τους καταδεικνύει το επίπεδο σεβασμού στα ανθρώπινα δικαιώματα μίας δημοκρατικής χώρας. Στη Σύμβαση του ΟΗΕ για τα Δικαιώματα των Ατόμων με Αναπηρία υπογραμμίζονται τα δικαιώματα των φιλάθλων με αναπηρίες πρόσβασης στις αθλητικές εγκαταστάσεις και συμμετοχής σε αθλητικές δραστηριότητες σε όλα τα επίπεδα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που λαμβάνονται, ώστε να μπορούν τα άτομα με αναπηρία να απολαύουν του δικαιώματός τους για πρόσβαση σε όλες τις αθλητικές εγκαταστάσεις της χώρας.»
