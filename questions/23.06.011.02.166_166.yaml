_id: 23.06.011.02.166_166
_position_on_page: 166
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_166.htm
by:
- mp_id: theopemptou-charalampos
date: '2017-09-29'
heading: Ερώτηση με αρ. 23.06.011.02.166, ημερομηνίας 29 Σεπτεμβρίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.02.166
text: |-
  «Έχω γίνει αποδέκτης επιστολής του κοινοτικού συμβουλίου Περβολιών προς τον Υπουργό Μεταφορών, Επικοινωνιών και Έργων κ. Μάριο Δημητριάδη, ημερομηνίας 8 Σεπτεμβρίου 2017, η οποία μου κοινοποιήθηκε, με θέμα τη διάβρωση που παρατηρείται στο παραλιακό μέτωπο Περιβολιών. Όπως αναφέρεται στην επιστολή, η διάβρωση του παραλιακού μετώπου καθιστά τη διέλευση από το χωμάτινο δρόμο στα Περβόλια και από τα παραλιακά τεμάχια ιδιαίτερα επικίνδυνη. Αίτημα του κοινοτικού συμβουλίου είναι η κατασκευή κυματοθραυστών στην παραλιακή περιοχή Περβολιών-Κιτίου-Μαζωτού.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο έχει εντάξει στον προϋπολογισμό του 2018 πρόνοια για την κατασκευή έργων για την προστασία της παραλιακής περιοχής Περβολιών-Κιτίου-Μαζωτού από τη διάβρωση. Σε αντίθετη περίπτωση, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα μέτρα που προτίθεται να λάβει για την αντιμετώπιση του προβλήματος και τη δημιουργία συνθηκών ασφαλείας για τους διερχόμενους οδηγούς και πεζούς.»
