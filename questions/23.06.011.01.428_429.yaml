_id: 23.06.011.01.428_429
_position_on_page: 429
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_428.htm
by:
- mp_id: perdikis-giorgos
date: '2017-01-20'
heading: Ερώτηση με αρ. 23.06.011.01.428, ημερομηνίας 20 Ιανουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.428
text: |-
  «Από απαντητική επιστολή ημερομηνίας 22 Δεκεμβρίου 2016 του Υπουργού Ενέργειας, Εμπορίου, Βιομηχανίας και Τουρισμού στην ερώτησή μου με αρ. 23.06.011.01.322, ημερομηνίας 16 Νοεμβρίου 2016, σχετικά με τις καταγγελίες από κατοίκους και εργαζομένους για έντονες οσμές στην περιοχή του Βασιλικού πληροφορήθηκα ότι το θέμα της εξέτασης των υπό αναφορά καταγγελιών ανέλαβαν να διερευνήσουν το Τμήμα Περιβάλλοντος του Υπουργείου Γεωργίας, Αγροτικής Ανάπτυξης και Περιβάλλοντος και το Τμήμα Επιθεώρησης Εργασίας του Υπουργείου Εργασίας, Πρόνοιας και Κοινωνικών Ασφαλίσεων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προχωρήσει η εξέταση των υπό αναφορά καταγγελιών και, εάν ναι, ποια μέτρα πρόκειται να ληφθούν για την αντιμετώπιση της δυσοσμίας και την προστασία της δημόσιας υγείας.»
