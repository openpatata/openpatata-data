_id: 23.06.011.01.1014_1010
_position_on_page: 1010
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-07-04'
heading: Ερώτηση με αρ. 23.06.011.01.1014, ημερομηνίας 4 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.1014
text: |-
  «Έχω πληροφορηθεί ότι από τα είκοσι δύο πράσινα σημεία τα οποία δημιουργήθηκαν παγκύπρια μόνο τέσσερα τα οποία βρίσκονται στην επαρχία Πάφου λειτουργούν κανονικά. Αν και οι εργασίες για τη δημιουργία των υπόλοιπων δεκαοχτώ πράσινων σημείων έχουν ολοκληρωθεί από το Δεκέμβριο του 2016, αυτά παραμένουν ανενεργά. Σε αρκετές περιπτώσεις, λόγω του ότι τα πράσινα σημεία παραμένουν ανενεργά, πολίτες τοποθετούν τα σκουπίδια τους στη γύρω περιοχή, με αποτέλεσμα να δημιουργούνται υπαίθριοι σκυβαλότοποι, όπου κάθε λογής απορρίμματα αφήνονται εκεί χωρίς κανένα διαχωρισμό, εποπτεία ή κατάλληλη διαχείριση. Η κατάσταση αυτή δημιουργεί σημαντικά προβλήματα τόσο στον περιβάλλοντα χώρο των -ακόμα ανενεργών- πράσινων σημείων όσο και στους δήμους και τις κοινότητες εντός των οποίων αυτά εμπίπτουν.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο τόσο μεγάλος αριθμός πράσινων σημείων παραμένει μέχρι σήμερα ανενεργός και ποια μέτρα πρόκειται να λάβει, ώστε αυτά να λειτουργήσουν το συντομότερο δυνατό.»
