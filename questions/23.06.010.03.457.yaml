answers:
- http://www2.parliament.cy/parliamentgr/008_3g/23_06_010_03_457.htm
by:
- Περδίκης Γιώργος
date: '2014-01-28'
heading: Ερώτηση με αρ. 23.06.010.03.457, ημερομηνίας 28 Ιανουαρίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.457
text: |-
  «Από σημείωμα που στάλθηκε από το Υπουργείο Εσωτερικών στη γενική διευθύντρια της Βουλής των Αντιπροσώπων, ημερομηνίας 4 Δεκεμβρίου 2013, αναφορικά με απαντήσεις του Υπουργείου Εσωτερικών σε ερωτήσεις που υποβλήθηκαν κατά τη συνεδρία της Κοινοβουλευτικής Επιτροπής Παρακολουθήσεως Σχεδίων Αναπτύξεως και Ελέγχου Δημόσιων Δαπανών στις 25 Οκτωβρίου 2013, πληροφορήθηκα ότι “για έργα απαλλοτριώσεων για τα οποία κανένα ποσό αποζημίωσης δεν έχει καταβληθεί στους ιδιοκτήτες ή έχει καταβληθεί μέρος της αποζημίωσης ή έργα τα οποία δεν είναι εφικτό να υλοποιηθούν άμεσα ή και δεν κρίνεται απόλυτα αναγκαία η υλοποίησή τους στο άμεσο μέλλον το Κράτος αποφάσισε να προχωρήσει στην ανάκλησή τους”. Σύμφωνα με το ίδιο έγγραφο, συνολικά μέχρι σήμερα ανακλήθηκαν δεκαεννέα έργα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα έργα απαλλοτριώσεων για τα οποία αποφασίστηκε η ανάκλησή τους καταθέτοντας σχετικό κατάλογο.»
