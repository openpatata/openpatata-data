_id: 23.06.011.02.439_439
_position_on_page: 439
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: mavrou-eleni
date: '2018-03-19'
heading: Ερώτηση με αρ. 23.06.011.02.439, ημερομηνίας 19 Μαρτίου 2018, της βουλευτού
  εκλογικής περιφέρειας Κερύνειας κ. Ελένης Μαύρου
identifier: 23.06.011.02.439
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων σε σχέση με την εφαρμογή του περί Κέντρων Αναψυχής (Άδειες Εκπομπής Ήχου) Νόμου του 2016 [Ν. 50(Ι)/2016]. Ο υπό αναφορά νόμος τέθηκε σε εφαρμογή την 1η Ιανουαρίου 2017 με στόχο την αντιμετώπιση του προβλήματος ηχορρύπανσης σε τουριστικές, και όχι μόνο, περιοχές, βελτιώνοντας και το τουριστικό μας προϊόν και την ποιότητα ζωής όσων κατοικούν σε περιοχές όπου λειτουργούν χώροι αναψυχής.

  Συγκεκριμένα, ζητείται να ενημερωθεί η Βουλή ως προς την πορεία υλοποίησης των υποχρεώσεων που απορρέουν από το νόμο για όλους τους εμπλεκομένους φορείς, καθώς και για τους ελέγχους που ασκεί η εκτελεστική εξουσία, ώστε να διαπιστωθεί η εναρμόνισή τους με τις ρυθμίσεις του νόμου.

  Παρακαλούμε περαιτέρω όπως ενημερωθεί η Βουλή για την ανταπόκριση των αρμόδιων αρχών στις δεσμεύσεις που απορρέουν από το νόμο και τους ελέγχους που ασκούνται από το αρμόδιο υπουργείο ως προς την πορεία υλοποίησης αυτών των δεσμεύσεων. Ως αρμόδιες αρχές στο νόμο ορίζονται οι οικείοι δήμοι ή έπαρχοι, ανάλογα με τα διοικητικά όρια, ή όπως αλλιώς οριστεί με διάταγμα του Υπουργού Εσωτερικών.

  Παρακαλούμε όπως η απάντηση αποσταλεί το συντομότερο δυνατό.»
