_id: 23.06.011.01.910_907
_position_on_page: 907
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-02'
heading: Ερώτηση με αρ. 23.06.011.01.910, ημερομηνίας 2 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.910
text: |-
  «Έχω πληροφορηθεί ότι η επαρχία Αμμοχώστου είναι η μόνη επαρχία η οποία δε διαθέτει δικό της κολυμβητήριο. Το προκαταρκτικό κόστος του έργου εκτιμάται γύρω στα €5 εκατομ. για την κατασκευή ολυμπιακής πισίνας 50 μ. και βοηθητική 25 μ. Ο Κυπριακός Οργανισμός Αθλητισμού καλύπτει μόνο το αγωνιστικό μέρος του έργου, ενώ ο δήμος Δερύνειας είναι διαθέσιμος να καταβάλει ένα επιπρόσθετο ποσό για την κατασκευή του οδικού δικτύου, αλλά και άλλων χώρων, αιθουσών και υπηρεσιών, για να καταστεί το έργο πιο βιώσιμο και πιο λειτουργικό. Πέραν των εκατό πενήντα παιδιών του Ναυτικού Ομίλου Κωνσταντίας προπονούνται καθημερινά στη βοηθητική πισίνα στις βρετανικές βάσεις Αγίου Νικολάου σε ακατάλληλες εγκαταστάσεις, καταβάλλοντας υψηλό ενοίκιο. Αίτημα του δήμου Δερύνειας είναι όπως παραχωρηθεί το απαιτούμενο ποσό για διεξαγωγή μελέτης και σχεδιασμού, ώστε να καταστεί εφικτή η κατασκευή κολυμβητηρίου στην επαρχία Αμμοχώστου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ικανοποιήσει το υπό αναφορά αίτημα του δήμου Δερύνειας.»
