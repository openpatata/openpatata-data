_id: 23.06.008.02.293_293
_position_on_page: 293
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_293.htm
by:
- mp_id: mavrou-eleni
date: '2003-04-18'
heading: Ερώτηση με αρ. 23.06.008.02.293 που υποβλήθηκε από τη βουλευτή εκλογικής
  περιφέρειας Λευκωσίας κ. Ελένη Μαύρου στις 18 Απριλίου 2003
identifier: 23.06.008.02.293
text: |-
  «Σύμφωνα με τον περί Βίας στην Οικογένεια Νόμο [119(Ι)2000] (άρθρο 25), το δικαστήριο δύναται, μεταξύ άλλων, να θέσει κατηγορούμενο υπό κηδεμονία (o περί Κηδεμονίας και Άλλων Αδικοπραγούντων Νόμος), με τον ειδικό όρο να υποβληθεί σε θεραπευτική αγωγή αυτοελέγχου από ειδικούς.

  Είναι γνωστή η έλλειψη τέτοιων θεραπευτικών προγραμμάτων για “θύτες”, όπως γνωστές είναι και οι δυσκολίες στην εφαρμογή του άρθρου του πιο πάνω νόμου. Είναι επίσης γνωστή η έλλειψη θεραπευτικών προγραμμάτων για ενήλικα και ανήλικα θύματα κακοποίησης (σωματικής, ψυχολογικής και σεξουαλικής). Όσον αφορά τα ανήλικα άτομα, ουσιαστικά το μοναδικό τμήμα που παρέχει υπηρεσίες διερεύνησης και αντιμετώπισης περιστατικών βίας είναι το Τμήμα Παιδοψυχιατρικής στο Νοσοκομείο “Αρχιεπίσκοπος Μακάριος Γ΄” στη Λευκωσία.

  Η ανάγκη προώθησης τέτοιων προγραμμάτων ευρύτερα και σε τοπικό/κοινοτικό επίπεδο είναι πιεστική.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα μέτρα που λαμβάνονται ή θα ληφθούν για άμεσο σχεδιασμό και προώθηση τέτοιων προγραμμάτων σε όλες τις πόλεις και ενίσχυση των υφιστάμενων στο Μακάρειο Νοσοκομείο.»
