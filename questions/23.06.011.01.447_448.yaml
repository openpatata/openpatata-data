_id: 23.06.011.01.447_448
_position_on_page: 448
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_447.htm
by:
- mp_id: perdikis-giorgos
date: '2017-01-25'
heading: Ερώτηση με αρ. 23.06.011.01.447, ημερομηνίας 25 Ιανουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.447
text: |-
  «Σε απάντηση του Υπουργού Εσωτερικών κ. Σωκράτη Χάσικου ημερομηνίας 4 Ιανουαρίου 2017 στην ερώτησή μου με αρ. 23.06.011.01.315, ημερομηνίας 14 Νοεμβρίου 2016, αναφορικά με τα μέτρα προστασίας που λαμβάνονται για την προστασία του προσωπικού της Πολιτικής Άμυνας και λοιπών αρμόδιων ομάδων οι οποίοι έρχονται σε επαφή με πρόσφυγες που πιθανόν να είναι φορείς μολυσματικών ασθενειών πληροφορήθηκα ότι εφαρμόζονται μέτρα ασφαλείας όπως αυτά καθορίζονται στο ειδικό εθνικό σχέδιο ΝΑΥΚΡΑΤΗΣ. Επίσης, σε άλλο σημείο της απάντησής του ο κ. υπουργός αναφέρει ότι αναμένεται να αρχίσει διαδικασία εμβολιασμού του προσωπικού που συμμετέχει στις επιχειρήσεις διάσωσης και φιλοξενίας των προσφύγων ως προληπτικό μέτρο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν στο ειδικό εθνικό σχέδιο ΝΑΥΚΡΑΤΗΣ υπάρχει σχετική πρόνοια για εμβολιασμούς ως προληπτικό μέτρο και, εάν ναι, γιατί καθυστέρησε τόσο να ξεκινήσει η διαδικασία εμβολιασμού. Παρακαλείται επίσης ο αρμόδιος υπουργός όπως πληροφορήσει τη Βουλή των Αντιπροσώπων σχετικά με το πόσοι εμβολιασμοί έχουν γίνει μέχρι στιγμής από τα αρμόδια υπουργεία.»
