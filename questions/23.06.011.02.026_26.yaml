_id: 23.06.011.02.026_26
_position_on_page: 26
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_026.htm
by:
- mp_id: perdikis-giorgos
date: '2017-08-01'
heading: Ερώτηση με αρ. 23.06.011.02.026, ημερομηνίας 1ης Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.026
text: |-
  «Έχω γίνει αποδέκτης παραπόνων από κατοίκους της κοινότητας Δευτεράς που αφορούν την έλλειψη επαρκούς αστυνόμευσης σε προαύλια δημοτικών σχολείων και επαναλαμβανόμενες κλοπές και ζημιές σε δημόσια κτίρια και ιδιωτική περιουσία.

  Συγκεκριμένα, η καταγγελία αφορά τα περιστατικά που λαμβάνουν χώρα στο προαύλιο του Δημοτικού Σχολείου Δευτεράς, ίσως και λόγω της χαμηλής περίφραξης του σχολείου, όπου προκαλείται έντονη οχληρία, ζημιές και κίνδυνος για την ασφάλεια των κατοίκων της περιοχής. Επιπλέον, σημειώθηκαν επανειλημμένα κλοπές στην περιοχή, με την αστυνομία να αδυνατεί να προστατεύσει τους κατοίκους, τη δημόσια και την ιδιωτική περιουσία. Συνεπώς, η αστυνόμευση στην περιοχή Δευτεράς είναι επιεικώς ανεπαρκής.

  Ως εκ τούτου, παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο έχει προβεί στους ανάλογους σχεδιασμούς και στη λήψη των αναγκαίων μέτρων για την επίλυση του πιο πάνω προβλήματος και ποια χρονοδιαγράμματα έχουν τεθεί, λαμβάνοντας υπόψη την τραγική αυτή κατάσταση και τον αρνητικό επηρεασμό της ποιότητας ζωής των κατοίκων της περιοχής.»
