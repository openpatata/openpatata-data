_id: 23.06.011.02.286_286
_position_on_page: 286
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_286.htm
by:
- mp_id: perdikis-giorgos
date: '2017-11-24'
heading: Ερώτηση με αρ. 23.06.011.02.286, ημερομηνίας 24 Νοεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.286
text: |-
  «Έχω πληροφορηθεί ότι σε πολυκατοικίες που ανήγειρε ο Κυπριακός Οργανισμός Ανάπτυξης Γης (ΚΟΑΓ), και συγκεκριμένα στο συγκρότημα ΑΙΑΝΤΑΣ Ι στην Αγ. Βαρβάρα Λευκωσίας, παρατηρείται συχνή υπερχείλιση των λάκκων των υγρών αποβλήτων, με αποτέλεσμα την όχληση των κατοίκων της περιοχής. Ο ΚΟΑΓ μετά από πιέσεις προέβη σε διάνοιξη επιπλέον λάκκου στο συγκρότημα, αλλά παρ’ όλα αυτά δε λύθηκε το πρόβλημα. Φαίνεται πως υπάρχει πρόβλημα με την απορροφητικότητα του εδάφους, αφού κάθε δύο εβδομάδες περίπου γεμίζουν οι λάκκοι. Από τη μία οι οικογένειες που διαμένουν στο συγκρότημα δυσκολεύονται να πληρώνουν το χρηματικό κόστος και από την άλλη οι κάτοικοι της περιοχής υπόκεινται τις συνέπειες. Επιπλέον, δημιουργείται πιθανός κίνδυνος ως προς την ασφάλεια και υγεία των κατοίκων. Η μόνη λύση σε αυτά τα προβλήματα που προκύπτουν στην περιοχή, όπως φαίνεται ξεκάθαρα, είναι η ολοκλήρωση του δικτύου κεντρικού αποχετευτικού, ούτως ώστε να υπάρχει ένα ολοκληρωμένο σύστημα διαχείρισης, κάτι που δεν έχει προχωρήσει παρ’ όλες τις προτροπές από την τοπική αυτοδιοίκηση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι γνώστης της υπό αναφορά υπόθεσης και ποια μέτρα προτίθεται να λάβει για την επίλυση των πιο πάνω αναφερόμενων προβλημάτων.»
