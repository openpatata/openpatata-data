answers:
- http://www2.parliament.cy/parliamentgr/008-3f/23_06_010_01.236.htm
identifier: 23.06.010.01.236
question:
  by:
  - Χατζηγιάννης Κυριάκος
  date: '2011-10-31'
  text: |-
    «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο οι κυπριακές αρχές έχουν θέσει σε απαγόρευση τη χρήση της δισφαινόλης και, εάν όχι, πότε προτίθενται να το πράξουν, αν υπάρχει η πρόθεση.

    Έχω διαβάσει τα ακόλουθα σχετικά με το θέμα: “Συναγερμός επικρατεί στην Greenpeace Γερμανίας, καθώς το θερμογραφικό χαρτί που χρησιμοποιείται για φαξ, αποδείξεις στα σουπερμάρκετ και εισιτήρια είναι διαποτισμένο με μια αμφιλεγόμενη χημική ουσία: τη δισφαινόλη A ή S. Σύμφωνα με ελέγχους που έκαναν συνεργάτες του περιοδικού ‘Greenpeace Magazin’ σε αποδείξεις από σουπερμάρκετ και εισιτήρια των Γερμανικών Σιδηροδρόμων διαπιστώθηκαν ίχνη δισφαινόλης Α. Αμερικανοί και Ευρωπαίοι επιστήμονες θεωρούν τη δισφαινόλη υπεύθυνη για δυσλειτουργίες του αναπαραγωγικού συστήματος, όπως π.χ. ανικανότητα, για διαβήτη, για καρδιοπάθειες και καρκινοπάθειες. Οι ειδικοί επιμένουν ότι η επαφή της επιδερμίδας με τη δισφαινόλη είναι πιο επικίνδυνη από την εισροή της στο πεπτικό σύστημα, διότι εκεί αποδυναμώνεται από τα οξέα του στομάχου. Αυτός είναι ο λόγος που το Ομοσπονδιακό Ινστιτούτο Αξιολόγησης Κινδύνων (Bundesinstitut fuer Risikobewertung) στα τρόφιμα, τα προϊόντα, τα χημικά κ.λπ. συνιστά να μην παίζουν τα παιδιά με αποδείξεις από το σουπερμάρκετ, χαρτί φαξ ή εισιτήρια.

    Πέρσι η Κομισιόν είχε απαγορεύσει τη χρήση της χημικής αυτής ουσίας σε πλαστικά μπιμπερό. Από το 2010 η Δανία απαγόρευσε τη χρήση της δισφαινόλης σε όλα τα υλικά που έρχονται σε επαφή με βρέφη και μικρά παιδιά μέχρι τριών ετών. Ταυτόχρονα, οι ειδικοί στις τοξικές και χημικές ουσίες εκτιμούν ότι η χρήση της δισφαινόλης πρέπει να απαγορευθεί πλήρως.”.»
  title: Ερώτηση με αρ. 23.06.010.01.236, ημερομηνίας 31ης Οκτωβρίου 2011, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
