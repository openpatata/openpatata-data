_id: 23.06.011.01.233_234
_position_on_page: 234
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_233.htm
by:
- mp_id: perdikis-giorgos
date: '2016-10-11'
heading: Ερώτηση με αρ. 23.06.011.01.233, ημερομηνίας 11 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.233
text: |-
  «Έπειτα από παράπονο που δέχθηκα, επισκέφθηκα μαζί με το δήμαρχο του Αγίου Δομετίου την περιοχή του ποταμού Κλήρου στον Άγιο Δομέτιο όπου διαπίστωσα ότι υπάρχει μια σειρά προβλημάτων, τα οποία χρήζουν άμεσης επίλυσης και τα οποία δημιουργούν κινδύνους για πλημμύρες, σε περίπτωση αυξημένης βροχόπτωσης. Αρχικά, το μικρό γεφύρι που χρησιμοποιείται από τα Ηνωμένα Έθνη εντός της Νεκρής Ζώνης πρέπει να κατεδαφιστεί αμέσως, αφού πιστεύω ότι είναι η βασική αιτία για τις πλημμύρες που δημιουργούνται στην περιοχή. Θεωρώ ότι η λύση του προβλήματος είναι η κατεδάφιση του γεφυριού ή/και η υπερύψωσή του. Επιπρόσθετα, ο καλαμιώνας επί του ποταμού χρειάζεται αμέσως καθαρισμό, κάτι που μπορεί να γίνει μέσα σε λίγες μέρες χειρωνακτικά από μία ομάδα εργατών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να χρηματοδοτήσει τις εργασίες αυτές (υπερύψωση ή κατεδάφιση του γεφυριού και καθαρισμό του καλαμιώνα), ώστε να αποφευχθούν μελλοντικές πλημμύρες οι οποίες θα προκαλέσουν ανεπανόρθωτες ζημιές.»
