_id: 23.06.011.02.023_23
_position_on_page: 23
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-07-28'
heading: Ερώτηση με αρ. 23.06.011.02.023, ημερομηνίας 28 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.023
text: |-
  «Έχω πληροφορηθεί για τις καταγγελίες εναντίον της νέας ηγεσίας του Ουλαμού Πάταξης Λαθροθηρίας της Αστυνομίας Κύπρου, σύμφωνα με τις οποίες η υπηρεσία ολιγωρεί, με συνέπεια τη δραματική μείωση του αριθμού των διώξεων των λαθροθηρών. Οι καταγγελίες προέρχονται από οργανώσεις περιβαλλοντιστών, οι οποίες για χρόνια συνεργάζονται με τον Ουλαμό Πάταξης Λαθροθηρίας. Συγκεκριμένα, οι οργανώσεις καταγγέλλουν ότι οι διώξεις κατά των λαθροθηρών έχουν μειωθεί, όχι γιατί έχει περιοριστεί η λαθροθηρία, αλλά επειδή δυστυχώς η νέα ηγεσία του ουλαμού ακολουθεί ανορθόδοξες και αναποτελεσματικές πρακτικές. Έχω πληροφορηθεί επίσης για περίεργες συναντήσεις του επικεφαλής του Ουλαμού Πάταξης Λαθροθηρίας με παράγοντες του υποκόσμου, αλλά και με πολιτικά πρόσωπα της περιοχής της ελεύθερης Αμμοχώστου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του τις υπό αναφορά καταγγελίες, αν τις έχει εξετάσει και ποια η θέση του. Επίσης, παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των διώξεων των λαθροθηρών για τη φετινή περίοδο συγκριτικά με τα προηγούμενα χρόνια.»
