answers: []
by:
- Χατζηδημητρίου Τάκης
date: '2001-03-07'
heading: Ερώτηση με αρ. 23.06.007.05.055 που υποβλήθηκε από το βουλευτή εκλογικής
  περιφέρειας Λευκωσίας κ. Τάκη Χατζηδημητρίου στις 7 Μαρτίου 2001.
identifier: 23.06.007.05.055
text: |-
  «Η είδηση ότι το θέατρο ΕΝΑ χρωστά £100.000 στο ΦΠΑ και ότι σύρονται στα δικαστήρια εκλεκτοί λογοτέχνες και διανοούμενοι που προσφέρουν τα έργα τους αμισθί και τιμής ένεκεν, μέλη του διοικητικού συμβουλίου, είναι πραγματικά εκπληκτική.

  Όταν λογαριάσουμε ότι το ελεύθερο θέατρο επιχορηγείται σε σημαντικό βαθμό από το κράτος, η αφαίρεση στη συνέχεια των χρημάτων της επιχορήγησης μέσω του ΦΠΑ αποτελεί μία αντιφατική πολιτική που σημαίνει έλλειψη μίας συγκροτημένης πολιτιστικής πολιτικής.

  Τι σκοπεύει να κάνει η κυβέρνηση για την άμεση αντιμετώπιση του προβλήματος και ποια ανασυγκροτημένη και ολοκληρωμένη πολιτική προτίθεται να εφαρμόσει για το ζήτημα αυτό;»
