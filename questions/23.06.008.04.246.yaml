answers:
- http://www2.parliament.cy/parliamentgr/008_03b/23_06_008_04_246.htm
by:
- Χατζηγεωργίου Γιώργος
date: '2004-10-07'
heading: Ερώτηση με αρ. 23.06.008.04.246, ημερομηνίας 7 Οκτωβρίου 2004, του βουλευτή
  εκλογικής περιφέρειας Πάφου κ. Γιώργου Χατζηγεωργίου
identifier: 23.06.008.04.246
text: |-
  «Σε πρόσφατη επίσκεψή μου στην κοινότητα Τσάδας το κοινοτικό συμβούλιο με ενημέρωσε για το σοβαρό πρόβλημα οδικής ασφάλειας που προκύπτει από την ελλιπή αστυνόμευση του δρόμου Τσάδας-Πάφου και ιδιαίτερα του τμήματος Τσάδα-Μεσόγη. Λόγω της μεγάλης ανωφέρειας του δρόμου, των πολλών στροφών, αλλά και της συχνής χρήσης του δρόμου από οδηγούς φορτηγών κρίνεται αναγκαία η συστηματική αστυνόμευσή του, προκειμένου να χρησιμοποιούνται οι κόλποι οι οποίοι δημιουργήθηκαν με σκοπό την αποσυμφόρηση του δρόμου.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων ποια μέτρα λαμβάνονται για το πρόβλημα αυτό και κατά πόσο μελετάται το ενδεχόμενο να δημιουργηθεί τρίτη λωρίδα στο δρόμο Τσάδας-Μεσόγης.»
