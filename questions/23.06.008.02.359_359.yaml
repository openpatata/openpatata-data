_id: 23.06.008.02.359_359
_position_on_page: 359
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_359.htm
by:
- Γεωργίου Γεώργιος
date: '2003-06-03'
heading: Ερώτηση με αρ. 23.06.008.02.359 που υποβλήθηκε από το βουλευτή εκλογικής
  περιφέρειας Αμμοχώστου κ. Γεώργιο Γεωργίου στις 3 Ιουνίου 2003
identifier: 23.06.008.02.359
text: |-
  «Σε πρόσφατη επίσκεψή μου στο χωριό Ζύγι και σε συνάντηση που είχα με το κοινοτικό συμβούλιο, πληροφορήθηκα ότι η κοινότητα έχει άμεση ανάγκη δημιουργίας παρακαμπτήριου δρόμου, ούτως ώστε τα φορτηγά που εφοδιάζουν το τσιμεντοποιείο Βασιλικού να μην περνούν μέσα από την κοινότητα. Αξιοσημείωτο είναι το γεγονός ότι καθημερινά πάρα πολλά φορτηγά διασχίζουν τον παραλιακό δρόμο της κοινότητας και προκαλούν πραγματικό κομφούζιο ιδιαίτερα τους καλοκαιρινούς μήνες, περίοδο κατά την οποία η κοινότητα φιλοξενεί πάρα πολλούς επισκέπτες.

  Το κοινοτικό συμβούλιο θεωρεί ότι θα μπορούσε να γίνει απόκλιση του δρόμου που οδεύει στην κοινότητα από το αεροδρόμιο Λάρνακας, ούτως ώστε τα φορτηγά να παρακάμπτουν την κοινότητα, ενώ επίσης θα μπορούσε να αξιοποιηθεί και ένας δρόμος που είναι χαραγμένος δυτικά εκτός των ορίων της κοινότητας και χρειάζεται μόνο ασφαλτόστρωση.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων κατά πόσο είναι δυνατή η δημιουργία απόκλισης για τον πρώτο δρόμο και η ασφαλτόστρωση του δρόμου που βρίσκεται εκτός των ορίων της κοινότητας.»
