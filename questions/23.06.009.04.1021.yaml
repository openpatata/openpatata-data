_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1021.htm
by:
- Περδίκης Γιώργος
date: '2010-04-12'
heading: Ερώτηση με αρ. 23.06.009.04.1021, ημερομηνίας 12 Απριλίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1021
text: |-
  «Έχω πληροφορηθεί από πρόσφατα δημοσιεύματα ότι η Ευρωπαϊκή Αρχή για την Ασφάλεια Τροφίμων (EFSA) αναφέρει σε πρόσφατη ανακοίνωσή της ότι το 75,8% των σφαγιασθέντων πουλερικών στα ευρωπαϊκά σφαγεία είναι μολυσμένα από καμπυλοβακτηρίδια και το 15,7% είναι μολυσμένα και με σαλμονέλα.

  Η σαλμονέλωση και η καμπυλοβακτηρίωση είναι “οι δύο πιο συχνές ανθρώπινες ασθένειες που προκαλούνται από κατανάλωση τροφίμων”, αναφέρει η EFSA στην έκθεσή της, που έγινε έπειτα από αίτημα της Ευρωπαϊκής Επιτροπής. Οι αριθμοί αυτοί είναι το αποτέλεσμα σειράς αναλύσεων που έγιναν το 2008 σε κοτόπουλα από 561 σφαγεία σε 26 χώρες της Ευρωπαϊκής Ένωσης, αλλά και της Ελβετίας και της Νορβηγίας. Σε ό,τι αφορά τη σαλμονέλα, ο βαθμός μόλυνσης “διαφέρει αρκετά ανάμεσα στις χώρες μέλη της ΕΕ και κυμαίνεται από 0% ως 26,6%”, με ιδιαίτερα αυξημένα ποσοστά (85,6%) στην Ουγγαρία, διευκρίνισε η EFSA.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα αντίστοιχα αποτελέσματα της ευρωπαϊκής έρευνας για τα μολυσμένα κοτόπουλα με καμπυλοβακτηρίωση και σαλμονέλωση στην Κύπρο.»
