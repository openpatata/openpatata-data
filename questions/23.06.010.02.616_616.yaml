_position_on_page: 616
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.616.htm
by:
- Φακοντής Αντρέας
date: '2013-05-23'
heading: Ερώτηση με αρ. 23.06.010.02.616, ημερομηνίας 23 Μαΐου 2013, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.010.02.616
text: |-
  «Εδώ και αρκετό καιρό παραμένουν παγοποιημένες οι προσλήψεις πέντε Μετεωρολογικών Βοηθών Κλ. Α2-5-7. Διεξήχθησαν εξετάσεις, δημοσιεύτηκαν τα αποτελέσματα των εξετάσεων αυτών και απομένει να κληθούν οι υποψήφιοι από την Επιτροπή Δημόσιας Υπηρεσίας για προφορική εξέταση και να προσληφθούν.

  Η μη πλήρωση των πέντε κενών θέσεων Κλ. Α2-5-7 αναγκάζει την υπηρεσία να καταφεύγει στην υπερωριακή απασχόληση Μετεωρολογικών Λειτουργών ανώτερης κλίμακας για διεκπεραίωση του αυξημένου όγκου εργασιών της.

  Συγκεκριμένα, το 2012 καταβλήθηκε ποσό ύψους €150.000 για υπερωρίες, ενώ με την πλήρωση των πέντε θέσεων Κλ. Α2-5-7 το κόστος των υπερωριών θα μειωνόταν σημαντικά και ο ετήσιος προϋπολογισμός δε θα επιβαρυνόταν περαιτέρω. Επιπλέον, η δαπάνη για την πρόσληψη και εργοδότηση των μετεωρολογικών βοηθών καλύπτεται από το Eurocontrol. Την ίδια στιγμή θα υπάρξει καλύτερη και πιο εύρυθμη λειτουργία της υπηρεσίας, γεγονός που θα συμβάλει περαιτέρω στην ασφάλεια των πτήσεων.

  Σύμφωνα με τα δεδομένα αυτά, θα ήταν παράκλησή μου όπως ενημερώσετε τη Βουλή των Αντιπροσώπων κατά πόσο μελετάται το ενδεχόμενο ολοκλήρωσης της διαδικασίας πρόσληψης των πέντε Μετεωρολογικών Βοηθών Κλ. Α2-5-7 και, εάν ναι, ποια τα χρονοδιαγράμματα που τίθενται.»
