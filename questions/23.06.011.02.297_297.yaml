_id: 23.06.011.02.297_297
_position_on_page: 297
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_297.htm
by:
- mp_id: perdikis-giorgos
date: '2017-12-04'
heading: Ερώτηση με αρ. 23.06.011.02.297, ημερομηνίας 4 Δεκεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.297
text: |-
  «Από απάντηση του υπουργού Μεταφορών, Επικοινωνιών και Έργων κ. Μάριου Δημητριάδη, ημερομηνίας 10 Μαΐου 2017, σε κοινοβουλευτική μου ερώτηση με αρ. 23.06.011.01.720 αναφορικά με τους αυξημένους ελέγχους που διενεργούνται σε πλοιάρια τα οποία παραμένουν εντός λιμενικής περιοχής για συγκεκριμένα συνεχόμενα χρονικά διαστήματα, έτσι ώστε αυτά να παραδίδουν τα λύματά τους στη στεριά και να μην απορρίπτονται στη θάλασσα, πληροφορήθηκα ότι η αρχή Λιμένων βρισκόταν στη διαδικασία σχεδιασμού ενός ενιαίου συστήματος συλλογής των λυμάτων, μέσω του οποίου θα γίνεται υποχρεωτική η παράδοση των λυμάτων από πλοία τα οποία παραμένουν για μεγάλα χρονικά διαστήματα στο αγκυροβολίο, καθώς και από σκάφη που δραστηριοποιούνται αποκλειστικά εντός των πιο πάνω λιμενικών περιοχών. Το εν λόγω σύστημα θα λειτουργούσε στο νέο λιμάνι Λεμεσού, στο λιμάνι Λάρνακας και στο λιμάνι του Βασιλικού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει σχεδιαστεί το εν λόγω σύστημα, αν έχει τεθεί σε εφαρμογή και, εάν ναι, πώς αξιολογείται μέχρι στιγμής η λειτουργία του.»
