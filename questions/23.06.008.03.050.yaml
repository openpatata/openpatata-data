_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_050.htm
by:
- Αγαπίου Άγις
date: '2003-08-07'
heading: Ερώτηση με αρ. 23.06.008.03.050 που υποβλήθηκε από το βουλευτή εκλογικής
  περιφέρειας Λεμεσού κ. Άγι Αγαπίου στις 7 Αυγούστου 2003
identifier: 23.06.008.03.050
text: |-
  «Κατά την πρόσφατη επίσκεψή μας στο χωριό Πύργος της επαρχίας Λεμεσού και τη συνάντηση που είχαμε με τον πρόεδρο του κοινοτικού συμβουλίου και με κατοίκους της περιοχής, μας ζήτησαν όπως προωθήσουμε τα πιο κάτω θέματα:

  1. Να τεθεί ως θέμα προτεραιότητας η αλλαγή του δικτύου υδατοπρομήθειας, που είναι κατασκευασμένο από αμίαντο, και το έργο να συμπεριληφθεί στον προϋπολογισμό του 2004.

  2. Να αναθεωρηθούν οι πολεοδομικές ζώνες.

  3. Να αρδεύονται οι περιοχές εντός αναδασμού από νερό του ΣΑΛΑ.

  4. Να επιταχυνθεί η διαδικασία σχεδιασμού για κατασκευή αποχετευτικού συστήματος.

  5. Να συμπληρωθεί ο πεζόδρομος μεταξύ των ξενοδοχείων “St. Raphael” και “Meridien”.

  6. Να βοηθηθεί η κοινότητα στην εξασφάλιση δανείων για έργα που πρέπει να γίνουν στην κοινότητα.

  7. Να μετακινηθούν τα χοιροστάσια και να ληφθούν μέτρα εναντίον χοιροστασίων που δε λειτουργούν κανονικά και προκαλούν οχληρία.

  Καλείται συνεπώς το αρμόδιο υπουργείο όπως ενημερώσει τη Βουλή των Αντιπροσώπων για το ποιες είναι οι απόψεις ή/και απαντήσεις που μπορούν να δοθούν στα θέματα που αναφέρονται πιο πάνω.»
