_id: 23.06.010.05.393_393
_position_on_page: 393
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_393.htm
by:
- mp_id: charalampidou-eirini
date: '2016-03-10'
heading: Ερώτηση με αρ. 23.06.010.05.393, ημερομηνίας 10 Μαρτίου 2016, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.05.393
text: |-
  «Έχουμε δει τις δημοσιοποιημένες απαντήσεις του γενικού διευθυντή του Υπουργείου Εργασίας και Κοινωνικών Ασφαλίσεων σε σχέση με την ερώτησή μας με αρ. 23.06.010.05.380, ημερομηνίας 29 Φεβρουαρίου 2016, για τον τρόπο υπολογισμού των εισοδημάτων αιτητών επιδομάτων, για την οποία ερώτηση δεν έχουμε πάρει επίσημη γραπτή απάντηση μέσω του κοινοβουλίου. Στις υπό αναφορά απαντήσεις παρατηρούμε όμως τα ακόλουθα:

  1. Δε γίνεται καμιά αναφορά στην αποκοπή του φόρου ύψους 30%, η οποία επιβάλλεται σε όλους τους καταθέτες με τη λήξη των εκπρόθεσμων καταθέσεών τους.

  2. Ο γενικός διευθυντής του υπουργείου ισχυρίστηκε ότι οι χρηματοπιστωτικοί οργανισμοί δεν ενημερώνουν το υπουργείο ως προς τον αριθμό των δικαιούχων κάθε λογαριασμού. Υπογραμμίζουμε πως σε όλες τις βεβαιώσεις λογαριασμών και τόκων γίνεται ονομαστική αναφορά σε όλους τους συγκαταθέτες.

  3. Όσον αφορά στη βεβαίωση για το πότε δημιουργήθηκε ο κοινός λογαριασμός, σας πληροφορούμε πως σε λογαριασμούς πέραν του ενός δικαιούχου δεν μπορεί να αποδειχθεί η πηγή προέλευσης των χρημάτων της κατάθεσης και αν τα λεφτά υπήρχαν σε άλλο λογαριασμό, γιατί ο παλιός λογαριασμός κλείνει και δημιουργείται καινούριος.

  4. Περιορισμοί στην πρόσβαση των κοινών λογαριασμών τίθενται μόνο σε περιπτώσεις ανηλίκων, αποθανόντων, διαζυγίου κ.λπ.

  Ως εκ τούτου, αναμένουμε την απάντησή σας και στις δύο ερωτήσεις που υποβάλαμε, στο πλαίσιο του κοινοβουλευτικού ελέγχου.»
