_id: 23.06.010.01.962_604
_position_on_page: 604
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.962.htm
by:
- mp_id: charalampidou-eirini
date: '2012-06-14'
heading: Ερώτηση με αρ. 23.06.010.01.962, ημερομηνίας 14 Ιουνίου 2012, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.01.962
text: |-
  «Τα αποτελέσματα του Ευρωπαϊκού Προγράμματος Ερευνών στο Μαθητικό Πληθυσμό σχετικά με το Αλκοόλ και τα ’λλα Ναρκωτικά τα οποία παρουσιάστηκαν από το Αντιναρκωτικό Συμβούλιο Κύπρου καταγράφουν ανησυχητικά αυξημένη κατανάλωση αλκοόλ, με τους δεκαεξάχρονους μαθητές στη Κύπρο να καταναλώνουν ποσότητες αλκοόλ πολύ πιο πάνω από το μέσο όρο της ΕΕ και να έχουν επίσης μεγάλη προσβασιμότητα σε αλκοολούχα ποτά, κυρίως σε κλαμπ και νυκτερινά κέντρα διασκέδασης.

  Παρακαλώ τον αρμόδιο υπουργό όπως απαντήσει στα πιο κάτω ερωτήματα:

  1. Στη βάση των δεδομένων της έρευνας, κρίνετε ως αποτελεσματικούς τους υφιστάμενους ελέγχους που γίνονται στα νυκτερινά κέντρα διασκέδασης, ούτως ώστε να διασφαλίζεται ότι δεκαεξάχρονοι δεν έχουν προσβασιμότητα σε αλκοόλ;

  2. Η αστυνομία ελέγχει κατά πόσο τηρείται η νομοθεσία σύμφωνα με την οποία δεν επιτρέπεται η είσοδος σε νυκτερινά κέντρα σε πρόσωπα ηλικίας κάτω των 17 ετών, εκτός αν συνοδεύονται από τους κηδεμόνες τους; Πόσες καταγγελίες έχουν γίνει μέχρι σήμερα;

  3. Σύμφωνα με τη νομοθεσία, δεν επιτρέπεται η πώληση αλκοόλ σε άτομα που βρίσκονται σε κατάσταση μέθης. Πώς διακριβώνεται αν κάποιος είναι σε κατάσταση μέθης, όταν επιχειρεί να προμηθευτεί αλκοόλ και τι ορίζεται ως κατάσταση μέθης;»
