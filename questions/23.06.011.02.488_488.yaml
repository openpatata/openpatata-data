_id: 23.06.011.02.488_488
_position_on_page: 488
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-04-03'
heading: Ερώτηση με αρ. 23.06.011.02.488, ημερομηνίας 3 Απριλίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.488
text: |-
  «Από απάντηση της Υπουργού Εργασίας, Πρόνοιας και Κοινωνικών Ασφαλίσεων κ. Ζέτας Αιμιλιανίδου, ημερομηνίας 15 Μαρτίου 2018, σε κοινοβουλευτική μου ερώτηση (αρ. φακ. 23.06.011.02.324) αναφορικά με την προετοιμασία από πλευράς Υπουργείου Εργασίας, Πρόνοιας και Κοινωνικών Ασφαλίσεων της Εθνικής Στρατηγικής για τη Νοητική Αναπηρία πληροφορήθηκα ότι προωθούνται η ένταξη σαράντα ατόμων με σοβαρές αναπηρίες σε προγράμματα υποστηριζόμενης διαβίωσης, η δημιουργία νέων κατοικιών υποστηριζόμενης διαβίωσης, καθώς και η δημιουργία θεσμικού πλαισίου όσον αφορά στη δημιουργία και λειτουργία δομών και υπηρεσιών για ανεξάρτητη/υποστηριζόμενη διαβίωση κυρίως για τα άτομα με σοβαρές αναπηρίες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκονται τα υπό αναφορά σχέδια του υπουργείου.»
