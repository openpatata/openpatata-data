answers: []
identifier: 23.06.010.03.579
question:
  by:
  - Θεμιστοκλέους Ανδρέας
  date: '2014-04-03'
  text: |-
    «Παρακαλείται ο αρμόδιος υπουργός να ενημερώσει το σώμα αναφορικά με το ζήτημα της με καθοιοδήποτε τρόπο οικονομικής βοήθειας προς Τουρκοκυπρίους μαθητές και φοιτητές που φοιτούν σε οποιαδήποτε βαθμίδα εκπαίδευσης στις ελεγχόμενες από τη Δημοκρατία περιοχές, σε οποιοδήποτε νηπιαγωγείο, δημοτικό, γυμνάσιο, λύκειο, τεχνική σχολή, ανώτερη ιδιωτική ή δημόσια σχολή και σε οποιοδήποτε κολέγιο ή πανεπιστήμιο, ιδιωτικό ή δημόσιο.

    Πιο συγκεκριμένα, παρακαλείται όπως η απάντηση, οι πληροφορίες και τα στοιχεία που θα κατατεθούν απαντούν στα κάτωθι ερωτήματα:

    1. Από πότε άρχισε να εφαρμόζεται αυτή η πολιτική και ποιες ήταν οι αρμόδιες αρχές που έλαβαν τη σχετική απόφαση;

    2. Σε τι αποσκοπούσε η συγκεκριμένη πολιτική;

    3. Πόσα κόστισε στη Δημοκρατία η πολιτική αυτή από τότε που εφαρμόστηκε;

    4. Πόσα κόστισε αυτή η πολιτική κατά τα έτη 2007-2013;

    5. Πόσοι Τουρκοκύπριοι μαθητές και φοιτητές έτυχαν και τυγχάνουν οικονομικής βοήθειας;

    6. Πόσοι από αυτούς διαμένουν στα κατεχόμενα και πόσοι στις ελεύθερες περιοχές;

    Παρακαλείται επίσης όπως κατατεθούν στη Βουλή πίνακας με το σύνολο των δαπανών ανά βαθμίδα εκπαίδευσης για τα τελευταία πέντε χρόνια και όλες οι σχετικές αποφάσεις των αρμόδιων αρχών.»
  title: Ερώτηση με αρ. 23.06.010.03.579, ημερομηνίας 3 Απριλίου 2014, του βουλευτή
    εκλογικής περιφέρειας Λεμεσού κ. Ανδρέα Θεμιστοκλέους
