answers:
- http://www2.parliament.cy/parliamentgr/008_3e/23_06_009_05_01.483.htm
by:
- Περδίκης Γιώργος
date: '2010-12-23'
heading: Ερώτηση με αρ. 23.06.009.05.01.483, ημερομηνίας 23 Δεκεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.483
text: |-
  «Έχω παρατηρήσει ότι δημιουργείται σοβαρό πρόβλημα με την ισχύουσα νομοθεσία που αφορά τους χώρους στάθμευσης που απαιτούνται για την έκδοση πολεοδομικών και οικοδομικών αδειών οικιών και ιδιαίτερα πολυκατοικιών. Όπως είναι σήμερα η κατάσταση, τα περισσότερα αυτοκίνητα των ενοίκων δεν καλύπτονται από τους αδειούχους χώρους στάθμευσης. Ως αποτέλεσμα, τα περισσότερα οχήματα σταθμεύονται στους δρόμους, κατά μήκος οδών, επί των πεζοδρομίων κ.ο.κ., παρεμποδίζοντας έτσι τη διακίνηση των πεζών, κυρίως των ηλικιωμένων, των παραπληγικών και των γονέων με παιδικά καροτσάκια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν αναγνωρίζει το πρόβλημα και αν υπάρχει η πρόθεση να τροποποιηθεί η νομοθεσία, ώστε να καλύπτονται όλα ή σχεδόν όλα τα αυτοκίνητα των ενοίκων από τους απαιτούμενους χώρους στάθμευσης, ιδιαίτερα στις περιπτώσεις πολυκατοικιών.»
