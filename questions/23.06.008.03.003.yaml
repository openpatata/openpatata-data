_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_003.htm
by:
- Περδίκης Γιώργος
date: '2003-07-14'
heading: Ερώτηση με αρ. 23.06.008.03.003 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 14 Ιουλίου 2003
identifier: 23.06.008.03.003
text: |-
  «Έχω πληροφορηθεί ότι η μεγάλης οικολογικής σημασίας παραλία της Λάρας στον Ακάμα, παγκόσμιας σημασίας βιότοπος ωοτοκίας της θαλάσσιας χελώνας, βρίσκεται σε άσχημη κατάσταση. Σε πρόσφατη επίσκεψή μου διαπίστωσα ότι αν και διάγουμε περίοδο ωοτοκίας των χελωνών, κανένας υπηρεσιακός λειτουργός δε βρίσκεται στην περιοχή. Ως αποτέλεσμα, παρά τη σχετική απαγόρευση, οι επισκέπτες τοποθετούν ομπρέλες στην άμμο με κίνδυνο να επηρεαστούν οι φωλιές των χελωνών. Θεωρώ ότι η περιοχή του κόλπου της Λάρας θα πρέπει να επιτηρείται την περίοδο αυτή ολόκληρο το εικοσιτετράωρο.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειες των αρμόδιων υπηρεσιών, ώστε να προστατευθεί ο βιότοπος ωοτοκίας των χελωνών στον κόλπο της Λάρας.»
