_id: 23.06.011.02.140_139
_position_on_page: 139
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: theopemptou-charalampos
date: '2017-09-12'
heading: Ερώτηση με αρ. 23.06.011.02.140, ημερομηνίας 12 Σεπτεμβρίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.02.140
text: |-
  «Στις 29 Αυγούστου 2017 συζητήθηκε στην Κοινοβουλευτική Επιτροπή Γεωργίας και Φυσικών Πόρων αυτεπάγγελτο θέμα που αφορούσε την κατασκευή μονάδας αφαλάτωσης για κάλυψη των αναγκών της Πάφου σε περιόδους ανομβρίας. Λόγω δικαιολογημένης απουσίας μου από τη συνεδρίαση της επιτροπής ζήτησα από το συνάδελφο βουλευτή του Κινήματος Οικολόγων-Συνεργασία Πολιτών κ. Γιώργο Περδίκη να υποβάλει εκ μέρους μου κάποιες σχετικές ερωτήσεις.

  Όπως έχω παρατηρήσει από τα αποστενογραφημένα πρακτικά της επιτροπής, τα οποία μας έχουν αποσταλεί, οι ερωτήσεις που υποβλήθηκαν δεν έχουν απαντηθεί και ως εκ τούτου θα ήθελα να παρακαλέσω τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  1. Ποια είναι η συνολική ποσότητα του νερού που παρέχεται για άρδευση από τα φράγματα της επαρχίας Πάφου στα γήπεδα γκολφ της περιοχής;

  2. Ποια είναι η συνολική ποσότητα του νερού που παρέχεται για άρδευση από τα φράγματα της επαρχίας Πάφου στη γεωργία;

  3. Ποια είναι η συνολική ποσότητα νερού που προβλέπεται να δοθεί για νέες αναπτύξεις που βρίσκονται σε εξέλιξη;

  4. Ποια είναι η συνολική ποσότητα νερού που χρειάζεται για ύδρευση η επαρχία Πάφου;»
