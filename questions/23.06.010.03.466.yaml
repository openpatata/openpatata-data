_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_466.htm
by:
- Περδίκης Γιώργος
date: '2014-01-29'
heading: Ερώτηση με αρ. 23.06.010.03.466, ημερομηνίας 29 Ιανουαρίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.466
text: |-
  «Έχω πληροφορηθεί ότι στα πλαίσια της ευρωπαϊκής Οδηγίας για αναδιάρθρωση του κοινοτικού πλαισίου φορολογίας των ενεργειακών προϊόντων και της ηλεκτρικής ενέργειας, δεδομένου ότι η παροχή κρατικών ενισχύσεων για τα βιοκαύσιμα, όπως φοροαπαλλαγής, δε θα είναι δυνατή, εφόσον έχουν τεθεί δεσμευτικοί στόχοι από την Ευρωπαϊκή Ένωση, προωθείται η καθιέρωση ελάχιστων συντελεστών φορολογίας για τα αειφόρα βιοκαύσιμα, οι οποίοι είναι αρκετά πιο χαμηλοί από τους αντίστοιχους φορολογικούς συντελεστές των συμβατικών καυσίμων που αντικαθιστούν. Όπως πληροφορήθηκα, το Υπουργείο Ενέργειας, Εμπορίου, Βιομηχανίας και Τουρισμού, σε συνεργασία με το Τμήμα Τελωνείων του Υπουργείου Οικονομικών, υποστηρίζει τη θέση αυτή και σε ευρωπαϊκό επίπεδο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ληφθεί οποιαδήποτε απόφαση σε επίπεδο Ευρωπαϊκής Ένωσης για την πιο πάνω θέση που προωθεί και υποστηρίζει το αρμόδιο υπουργείο, όπως αναφέρεται πιο πάνω.»
