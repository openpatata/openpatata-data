answers:
- http://www2.parliament.cy/parliamentgr/008_03d/23_06_009_04_1239-05_126.htm
identifier: 23.06.009.04.1239
question:
  by:
  - Περδίκης Γιώργος
  date: '2010-06-02'
  text: |-
    «Έχω πληροφορηθεί ότι στους αερολιμένες Κύπρου δεν υπάρχουν αισθητήρες για μέτρηση του θορύβου, αλλά έχει γίνει χαρτογράφηση του επιπέδου θορύβου χρησιμοποιώντας το εξειδικευμένο πρόγραμμα “Integrated Noise Model” (INM). Το εν λόγω πρόγραμμα λαμβάνει υπόψη παραμέτρους όπως ο αριθμός των πτήσεων, η ώρα πτήσης, ο τύπος των αεροσκαφών και οι διαδικασίες προσγείωσης/απογείωσης και αποσκοπεί στην έκδοση χάρτη υπό μορφή ζωνών ίσου θορύβου με κεντρικό άξονα το διάδρομο απογείωσης.

    Το Τμήμα Δημοσίων Έργων, σε συνεργασία με την εταιρεία “Sofreavia”, είχε χαρτογραφήσει το επίπεδο θορύβου το 2003 και τα αποτελέσματα χρησιμοποιήθηκαν από το Τμήμα Πολιτικής Αεροπορίας και το Τμήμα Πολεοδομίας και Οικήσεως και εντάχθηκαν στο τοπικό πολεοδομικό σχέδιο, ώστε να περιοριστεί η οικιστική ανάπτυξη σε ζώνες όπου ο θόρυβος μπορεί να δημιουργήσει πρόβλημα.

    Έχω επίσης πληροφορηθεί ότι οι αισθητήρες θορύβου που χρησιμοποιούνται σε μεγάλα αεροδρόμια που γειτνιάζουν με κατοικημένες περιοχές σκοπό έχουν να καταγράφουν τις αποκλίσεις των αεροσκαφών από την πορεία τους κατά τη διαδικασία αναχώρησης. Σε περίπτωση που κάποιο αεροσκάφος ξεφύγει από την πορεία του, τότε επιβάλλεται πρόστιμο.

    Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων αν υπάρχει δυνατότητα εγκατάστασης μόνιμων αισθητήρων θορύβου στα κυπριακά αεροδρόμια.»
  title: Ερώτηση με αρ. 23.06.009.04.1239, ημερομηνίας 2 Ιουνίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
