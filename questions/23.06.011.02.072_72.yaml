_id: 23.06.011.02.072_72
_position_on_page: 72
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_072.htm
by:
- mp_id: perdikis-giorgos
date: '2017-08-23'
heading: Ερώτηση με αρ. 23.06.011.02.072, ημερομηνίας 23 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.072
text: |-
  «Στις 5 Αυγούστου 2017 πραγματοποιήθηκε στο χωριό Γιαλιά του διαμερίσματος Πόλης Χρυσοχούς η πρώτη εκδήλωση για το φραγκόσυκο (παπουτσόσυκο) υπό την αιγίδα του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη. Στόχος της εκδήλωσης ήταν να παρουσιαστούν οι δυνατότητες για προώθηση του φραγκόσυκου όχι μόνο ως ενός πολύ θρεπτικού φρούτου, αλλά και ως ενός αγροτικού προϊόντος το οποίο μπορεί να αξιοποιηθεί σε πολλά επίπεδα της διατροφής και του εμπορίου. Πολλοί ισχυρίζονται ότι με τα κατάλληλα κίνητρα μπορεί να αναπτυχθεί σε μεγάλο βαθμό η καλλιέργεια της φραγκοσυκιάς και παράλληλα να αναπτυχθούν βιοτεχνίες μεταποίησης για εγχώρια κατανάλωση και για εξαγωγή προϊόντων τα οποία θα έχουν ως βάση το φραγκόσυκο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα κίνητρα που υπάρχουν ήδη για την καλλιέργεια της φραγκοσυκιάς, καθώς και αν υπάρχουν προγράμματα για ενθάρρυνση της καλλιέργειας της φραγκοσυκιάς και της δημιουργίας βιοτεχνιών για τη μεταποίηση και εμπορία προϊόντων με βάση το φραγκόσυκο.»
