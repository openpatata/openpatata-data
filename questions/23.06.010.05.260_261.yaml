_position_on_page: 261
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-12-15'
heading: Ερώτηση με αρ. 23.06.010.05.260, ημερομηνίας 15 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.260
text: |-
  «Έχω πληροφορηθεί ότι μετά από την ψήφιση του νόμου για τον απεγκλωβισμό των αγοραστών ακίνητης ιδιοκτησίας (ο περί Μεταβιβάσεως και Υποθηκεύσεως Ακινήτων Νόμος) χιλιάδες ενδιαφερόμενοι έσπευσαν και κατέθεσαν σχετική αίτηση και όλα τα απαιτούμενα έγγραφα. Σύμφωνα όμως με τις πληροφορίες μου, δε δίνεται στους αιτητές αριθμός του φακέλου τους ούτε άλλα πιστοποιητικά που να καθορίζουν μέσω του αριθμού καταγραφής τους τη σειρά εξυπηρέτησης του αιτητή. Ήδη διατυπώνονται παράπονα για καθυστερήσεις, αφού κανένας ακόμα δεν έχει εξασφαλίσει τίτλο ιδιοκτησίας. Υπενθυμίζεται ότι σε δηλώσεις των αρμοδίων στη Βουλή των Αντιπροσώπων αναφέρθηκε ότι εντός δύο-τριών μηνών θα αποκτούσαν τίτλο ιδιοκτησίας οι δικαιούχοι.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των αιτήσεων που έχουν μέχρι σήμερα καταθέσει οι εγκλωβισμένοι αγοραστές/ιδιοκτήτες, πόσες αιτήσεις έχουν διεκπεραιωθεί με την έκδοση τίτλου, πόσες αναμένεται να εξυπηρετηθούν και με ποιο τρόπο τηρείται η σειρά προτεραιότητας, αφού σύμφωνα με τις πληροφορίες μου δε δίνεται στους αιτητές αριθμός εξυπηρέτησης.»
