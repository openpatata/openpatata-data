_id: 23.06.010.03.211_211
_position_on_page: 211
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_211.htm
by:
- Περδίκης Γιώργος
date: '2013-10-16'
heading: Ερώτηση με αρ. 23.06.010.03.211, ημερομηνίας 16 Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.211
text: |-
  «Από απάντηση του Υπουργού Εσωτερικών κ. Σωκράτη Χάσικου σε ερώτησή μου, με αρ. 23.06.010.02.517, αναφορικά με τη νέα ταχεία διαδικασία παραχώρησης άδειας μετανάστευσης σε υπηκόους τρίτων χωρών, με στόχο την προσέλκυση ξένων επενδυτών υπηκόων τρίτων χωρών για αύξηση των επενδυτικών δραστηριοτήτων και τόνωση της κυπριακής οικονομίας, πληροφορήθηκα ότι από την ημερομηνία εφαρμογής της μέχρι σήμερα έχουν υποβληθεί περίπου 830 αιτήσεις για παραχώρηση άδειας μετανάστευσης. Επιπλέον, στην ίδια ερώτηση είχα θέσει και το ερώτημα κατά πόσο τα έσοδα από την εν λόγω διαδικασία διατίθενται για ενίσχυση του Εθνικού Ταμείου Αλληλεγγύης. Το εν λόγω ερώτημα δεν απαντήθηκε.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο τα έσοδα από την εν λόγω διαδικασία διατίθενται για ενίσχυση του Εθνικού Ταμείου Αλληλεγγύης, καθώς και αν έχει οριστεί ο μέγιστος αριθμός των υπηκόων τρίτων χωρών που θα λαμβάνουν την άδεια μετανάστευσης ανά έτος.»
