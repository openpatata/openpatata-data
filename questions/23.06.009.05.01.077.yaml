_sources:
- http://www2.parliament.cy/parliamentgr/008_02/chronological/008_02_TE.htm
answers: []
by:
- Περδίκης Γιώργος
date: '2010-08-12'
heading: Ερώτηση με αρ. 23.06.009.05.01.077, ημερομηνίας 12 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.077
text: |-
  «Έχω πληροφορηθεί ότι ο εκπρόσωπος της θρησκευτικής ομάδας των Αρμενίων στη Βουλή των Αντιπροσώπων κ. Βαρτκές Μαχτεσιάν διαμαρτυρήθηκε για το γεγονός ότι ο διορισμός, το 2009, των μελών της Σχολικής Εφορίας Αρμενικών Σχολείων “Ναρέκ” έγινε χωρίς να ληφθεί υπόψη η γνώμη του εκλεγμένου εκπροσώπου της θρησκευτικής ομάδας των Αρμενίων. Το ίδιο συνέβη πρόσφατα στην περίπτωση αναπληρωματικού διορισμού μέλους της σχολικής εφορίας στη θέση άλλου που παραιτήθηκε.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το νομικό πλαίσιο που διέπει τη διαδικασία διορισμού της Σχολικής Εφορίας Αρμενικών Σχολείων, τους λόγους για τους οποίους δεν έχει υιοθετηθεί ένα σύστημα εκλογής, όπως συμβαίνει με τα ελληνικά σχολεία, και δεν έχουν ληφθεί υπόψη οι εισηγήσεις του εκπροσώπου της θρησκευτικής ομάδας των Αρμενίων.»
