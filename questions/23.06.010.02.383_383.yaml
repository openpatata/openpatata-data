_id: 23.06.010.02.383_383
_position_on_page: 383
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.383.htm
by:
- mp_id: perdikis-giorgos
date: '2013-01-09'
heading: Ερώτηση με αρ. 23.06.010.02.383, ημερομηνίας 9 Ιανουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.383
text: |-
  « Έχω πληροφορηθεί ότι το κόστος για αγορά νερού για κάλυψη των αναγκών σε ύδρευση το 2013 θα ανέλθει στα €58 εκατομ. Το ποσό αυτό αναμένεται να καλύψει τόσο την αγορά 30 εκατομ. κυβ. μ. νερού από αφαλατώσεις όσο και αποζημιώσεις, για να παραμένουν σε εφεδρεία οι μονάδες.

  Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων για το ποσό που έχει μέχρι σήμερα (ανά έτος από το 2009) δαπανηθεί, για να μην εργάζονται οι μονάδες αφαλάτωσης και να παραμένουν σε εφεδρεία, καθώς και ποια είναι η πρόβλεψη για το 2013 και για τα επόμενα χρόνια, δεδομένης της λελογισμένης χρήσης των υδάτινων πόρων των γεμάτων πλέον φραγμάτων. Επίσης παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν μπορεί να τροποποιηθούν οι όροι των συμβολαίων, ώστε να μειωθεί το κόστος της εφεδρείας και αν έχει αξιολογηθεί η μέθοδος αυτή σε σχέση με τις εμπειρίες από την ήδη δοκιμασμένη μέθοδο των ευέλικτων προσωρινών μονάδων αφαλάτωσης.»
