_id: 23.06.011.01.218_219
_position_on_page: 219
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-10-06'
heading: Ερώτηση με αρ. 23.06.011.01.218, ημερομηνίας 6 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.218
text: |-
  «Έχω πληροφορηθεί από σχετικό υπόμνημα του Παγκύπριου Αντιαναιμικού Συνδέσμου (ΠΑΔ) ότι η συγκέντρωση σιδήρου στην καρδία και το ήπαρ θεωρείται ως η κύρια αιτία θανάτου των θαλασσαιμικών. Η διάγνωση με τη χρήση της Μαγνητικής Τομογραφίας Μ.Ρ.Ι. Τ2* παρέχει τη δυνατότητα στο θεράποντα γιατρό να παρακολουθεί την κλινική εικόνα του ασθενή, προσαρμόζοντας τη θεραπευτική αγωγή που πρέπει να ακολουθήσει ο κάθε ασθενής ανάλογα με τα ιατρικά δεδομένα που προκύπτουν από τη μαγνητική τομογραφία. Εξίσου σημαντική για ένα μεγάλο ποσοστό των πασχόντων είναι η εξέταση της οστικής πυκνότητας DEXA. Σύμφωνα με τον Παγκύπριο Αντιαναιμικό Σύνδεσμο, οι εξετάσεις αυτές όπως και όποια άλλη εξέταση πέραν των συνήθων εργαστηριακών εξετάσεων επιβάλλεται όπως παρέχονται περιοδικά, ανάλογα με τις οδηγίες των γιατρών (συνήθως σε ετήσια βάση), δωρεάν και απρόσκοπτα σε όλους τους πάσχοντες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προωθήσει το αίτημα του ΠΑΔ για δωρεάν και απρόσκοπτη πρόσβαση των θαλασσαιμικών στην εξέταση DEXA.»
