_position_on_page: 228
_sources:
- http://www2.parliament.cy/parliamentgr/008_02/chronological/008_02_ID_1.htm
answers:
- http://www2.parliament.cy/parliamentgr/008_3g/23_06_010_04_227.htm
by:
- Χαραλαμπίδου Ειρήνη
date: '2014-10-31'
heading: Ερώτηση με αρ. 23.06.010.04.227, ημερομηνίας 31ης Οκτωβρίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.04.227
text: |-
  «Στην κοινότητα Λυμπιών διαμορφώθηκε η πλατεία Αγίου Γεωργίου ως κλειστή ζώνη με πέτρινο επίστρωμα, η οποία και αναβαθμίζει την αισθητική της κοινότητας. Ενώ οι οδηγίες του Υπουργείου Συγκοινωνιών και Έργων επέτρεπαν τη διέλευση οχημάτων για ορισμένες μόνο ώρες μέσω μετακινούμενων πασσάλων, το κοινοτικό συμβούλιο αυθαίρετα αφαίρεσε τους πασσάλους, επιτρέποντας τη διέλευση μηχανοκινήτων όλο το εικοσιτετράωρο. Αυτό έχει ως αποτέλεσμα η επένδυση να καταστρέφεται και να αλλοιώνεται. Επιπλέον, προκαλείται οχληρία άκρως ενοχλητική για όσους είναι αναγκασμένοι να κατοικούν σε σπίτια που εφάπτονται της πλατείας.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων τι προτίθεται να πράξει, ούτως ώστε να προστατευθεί η πλατεία, η οποία κατασκευάστηκε ως αντισταθμιστικό μέτρο για τα ΧΥΤΥ.»
