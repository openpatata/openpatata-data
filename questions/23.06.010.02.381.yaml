answers: []
by:
- Περδίκης Γιώργος
date: '2013-01-07'
heading: Ερώτηση με αρ. 23.06.010.02.381, ημερομηνίας 7 Ιανουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.381
text: |-
  « Έχω πληροφορηθεί για τις μεγάλες καθυστερήσεις που παρατηρούνται στο Τμήμα Αρχείου Πληθυσμού και Μεταναστεύσεως στην εξέταση και διεκπεραίωση αιτήσεων που υποβάλλονται από άτομα, για να τους παραχωρηθεί η κυπριακή υπηκοότητα. Σύμφωνα με τις καταγγελίες που μου έχουν γίνει, οι αιτήσεις βρίσκονται σε εκκρεμότητα για χρονικό διάστημα που κυμαίνεται γύρω στα πέντε χρόνια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους παρατηρείται αυτή η μεγάλη καθυστέρηση στην εξέταση των αιτήσεων, καθώς και για τα μέτρα που λαμβάνονται για τη μείωση της καθυστέρησης που παρατηρείται. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των αιτήσεων που έχουν υποβληθεί τα τελευταία πέντε χρόνια, καθώς και για τον αριθμό των αιτήσεων που εξετάστηκαν.»
