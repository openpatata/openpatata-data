_id: 23.06.011.01.458_459
_position_on_page: 459
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_458.htm
by:
- mp_id: theopemptou-charalampos
date: '2017-01-27'
heading: Ερώτηση με αρ. 23.06.011.01.458, ημερομηνίας 27 Ιανουαρίου 2017, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.458
text: |-
  «Στις 20 Ιανουαρίου 2017 στην ολομέλεια της Βουλής κατατέθηκε το νομοσχέδιο “Ο περί Κοινωνικών Ασφαλίσεων (Τροποποιητικός) Νόμος του 2017”. Το νομοσχέδιο κηρύχθηκε ως επείγον και ψηφίστηκε αυθημερόν. Σκοπός του νομοσχεδίου είναι η αύξηση των καταβλητέων από το Ταμείο Κοινωνικών Ασφαλίσεων συντάξεων από την 1η Ιανουαρίου 2017 κατά 0,81%, με σκοπό τη διασφάλιση της ίσης μεταχείρισης και την αποφυγή δυσμενούς διάκρισης μεταξύ όσων θα καταστούν συνταξιούχοι μέχρι την 1η Ιανουαρίου 2017 έναντι όσων θα καταστούν συνταξιούχοι από τις 2 Ιανουαρίου 2017 και εντεύθεν. Κατά τη διάρκεια της συζήτησης που διεξήχθη στην ολομέλεια τέθηκε η εισήγηση για μεγαλύτερη αύξηση του ποσοστού της σύνταξης των χαμηλοσυνταξιούχων.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν το λογισμικό σύστημα έχει τη δυνατότητα να υπολογίσει αυξήσεις στις συντάξεις οι οποίες δεν είναι γενικές αλλά ανάλογες με το ύψος της σύνταξης, καθώς και αν προτίθεται να εξετάσει θετικά την υλοποίηση της πιο πάνω εισήγησης.»
