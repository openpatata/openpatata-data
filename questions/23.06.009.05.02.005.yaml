_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_005.htm
by:
- Περδίκης Γιώργος
date: '2011-06-03'
heading: Ερώτηση με αρ. 23.06.009.05.02.005, ημερομηνίας 3 Ιουνίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.005
text: |-
  «Στις 7 Απριλίου η Επιτροπή Υπουργών του Συμβουλίου της Ευρώπης ενέκρινε μία νέα σύμβαση ορόσημο για την πρόληψη και την καταπολέμηση της βίας κατά των γυναικών και της ενδοοικογενειακής βίας. Η σύμβαση είναι το πρώτο νομικά δεσμευτικό μέσο στον κόσμο, δημιουργώντας ένα ολοκληρωμένο νομικό πλαίσιο για την πρόληψη της βίας, για την προστασία των θυμάτων και για τον τερματισμό της ατιμωρησίας των δραστών/θυτών. Η σύμβαση κατατέθηκε για υπογραφή στην Κωνσταντινούπολη στις 11 Μαΐου 2011 και υπεγράφη από 13 χώρες (Αυστρία, Γαλλία, Γερμανία, Ελλάδα, Ισλανδία, Ισπανία, Λουξεμβούργο, Μαυροβούνιο, Πορτογαλία, Σλοβακία, Σουηδία, Τουρκία, Φινλανδία).

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων πότε θα υπογραφεί η σύμβαση ορόσημο για την καταπολέμηση της βίας κατά των γυναικών και της ενδοοικογενειακής βίας.»
