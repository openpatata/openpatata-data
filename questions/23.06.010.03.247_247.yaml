_id: 23.06.010.03.247_247
_position_on_page: 247
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_247.htm
by:
- Περδίκης Γιώργος
date: '2013-10-24'
heading: Ερώτηση με αρ. 23.06.010.03.247, ημερομηνίας 24 Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.247
text: |-
  «Έχω πληροφορηθεί ότι η Ευρωπαϊκή Επιτροπή έχει αποστείλει στην Κυπριακή Δημοκρατία προειδοποιητικές επιστολές και δύο αιτιολογημένες γνώμες αναφορικά με τη μη ενσωμάτωση στο εθνικό δίκαιο της Κυπριακής Δημοκρατίας Οδηγίας του Ευρωπαϊκού Κοινοβουλίου και του Συμβουλίου της Ευρωπαϊκής Ένωσης σχετικά με τον περιορισμό της χρήσης ορισμένων επικίνδυνων ουσιών σε ηλεκτρικό και ηλεκτρονικό εξοπλισμό, ενώ παράλληλα δεν έχει μεταφέρει στο εθνικό της δίκαιο τα τεχνικά μέτρα σχετικά με τις εξαιρέσεις ορισμένου εξοπλισμού που περιέχει μόλυβδο. Εφόσον η Κύπρος δεν τήρησε τις αρχικές προθεσμίες, η Επιτροπή απέστειλε προειδοποιητικές επιστολές. Εάν η Κυπριακή Δημοκρατία δεν ενεργήσει δεόντως εντός δύο μηνών, οι υποθέσεις μπορεί να παραπεμφθούν στο Δικαστήριο της Ευρωπαϊκής Ένωσης, το οποίο μπορεί να επιβάλει οικονομικές κυρώσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ετοιμαστεί τροποποιητικό νομοσχέδιο και πότε αναμένεται να κατατεθεί στη Βουλή των Αντιπροσώπων.»
