answers:
- http://www2.parliament.cy/parliamentgr/008-3f/23_06_010_01.280.htm
by:
- Περδίκης Γιώργος
date: '2011-11-22'
heading: Ερώτηση με αρ. 23.06.010.01.280, ημερομηνίας 22 Νοεμβρίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.280
text: |-
  «Από απάντηση του Υπουργού Δικαιοσύνης και Δημοσίας Τάξεως κ. Λουκά Λουκά σε παλαιότερη ερώτησή μου, με αρ. 23.06.010.01.056, πληροφορήθηκα ότι η αστυνομία έχει προβεί σε εισηγήσεις για τροποποίηση του περί Εμπορίας Παλαιών Μετάλλων Νόμου (Κεφ. 75) με σκοπό τη μείωση της κλοπής και εμπορίας μετάλλων. Η κλοπή και εμπορία μετάλλων βρίσκεται σε έξαρση εξαιτίας τόσο της οικονομικής κρίσης όσο και της αύξησης της τιμής των μετάλλων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι εισηγήσεις της αστυνομίας έχουν ληφθεί υπόψη και αν έχει ετοιμαστεί νομοσχέδιο που να περιλαμβάνει τις εισηγήσεις της αστυνομίας. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για το τι περιλαμβάνουν οι εισηγήσεις της αστυνομίας και πότε υπολογίζεται η κατάθεση του εν λόγω νομοσχεδίου στη Βουλή των Αντιπροσώπων.»
