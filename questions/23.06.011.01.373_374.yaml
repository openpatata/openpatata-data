_id: 23.06.011.01.373_374
_position_on_page: 374
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_373.htm
by:
- mp_id: perdikis-giorgos
date: '2016-12-02'
heading: Ερώτηση με αρ. 23.06.011.01.373, ημερομηνίας 2 Δεκεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.373
text: |-
  «Έχω πληροφορηθεί ότι, αν και έχει επιλυθεί προσωρινά το θέμα χωρητικότητας στο λιμάνι Λεμεσού του χώρου που χρησιμοποιείται από τις εταιρείες φυσικού αερίου, ο χώρος παραμένει περιορισμένος για την ταυτόχρονη δραστηριοποίηση της “Eni” και άλλων εταιρειών φυσικού αερίου. Οριστική λύση στο πρόβλημα φαίνεται να δίνει η αξιοποίηση της περιοχής Μερρά Ζακακίου. Ο σχεδιασμός για αξιοποίηση της εν λόγω περιοχής που θα εξασφαλίσει ζωτικό χώρο στο λιμάνι Λεμεσού προωθείται τα τελευταία τρία χρόνια, ωστόσο η υλοποίηση του έργου καθυστερεί λόγω του ότι η περιοχή εμπίπτει εντός των βρετανικών βάσεων. Για αυτό το σκοπό βρίσκονται σε εξέλιξη διαπραγματεύσεις μεταξύ των Υπουργείων Εξωτερικών Ηνωμένου Βασιλείου και Κύπρου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκονται οι υπό αναφορά διαπραγματεύσεις, δεδομένου ότι πριν από λίγα χρόνια είχε συμφωνηθεί μεταξύ Κυπριακής Δημοκρατίας και Βρετανίας ότι θα επιτρέπεται εντός των βάσεων η πολεοδομική και οικοδομική ανάπτυξη. Δεν υπάρχει σχετική πρόνοια για το λιμάνι Λεμεσού σε αυτή τη συμφωνία;»
