_id: 23.06.011.02.067_67
_position_on_page: 67
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-22'
heading: Ερώτηση με αρ. 23.06.011.02.067, ημερομηνίας 22 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.067
text: |-
  «Τo Ευρωπαϊκό Κοινοβούλιο εξέδωσε ψήφισμα στις 5 Μαΐου 2010 σχετικά με την απαγόρευση της εφαρμογής τεχνικών εξόρυξης μεταλλευμάτων (π.χ. χρυσού) με τη χρήση κυανιδίων στην Ευρωπαϊκή Ένωση. Ήδη αρκετές χώρες της Ευρωπαϊκής Ένωσης, ιδιαίτερα της Κεντρικής Ευρώπης, έχουν απαγορεύσει τη χρήση κυανιδίων (π.χ. υδροκυάνιο) μετά το τραγικό ατύχημα στο χρυσωρυχείο της Μπάια Μάρε στη Ρουμανία (2010), που προκάλεσε τεράστια οικολογική καταστροφή στο Δούναβη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τη θέση της Κυπριακής Δημοκρατίας επί του θέματος και αν σκοπεύει και πότε να υιοθετήσει το ψήφισμα του Ευρωκοινοβουλίου. Επίσης, λαμβάνοντας υπόψη ότι έχουν ήδη προγραμματιστεί ή εκτελούνται παρόμοιες εργασίες με τη χρήση κυανιδίων στην Κύπρο, παρακαλώ τον αρμόδιο υπουργό να πληροφορήσει το σώμα αν σκοπεύει τουλάχιστον να παγώσει την υλοποίηση αυτών των σχεδίων μέχρι την τελική απόφαση για υιοθέτηση ή όχι του ψηφίσματος.»
