answers:
- http://www2.parliament.cy/parliamentgr/008_03/23_06_008_03_169.htm
by:
- Τορναρίτης Νίκος
date: '2003-10-14'
heading: Ερώτηση με αρ. 23.06.008.03.169, ημερομηνίας 14 Οκτωβρίου 2003, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.008.03.169
text: |-
  « Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπεγράφη και πότε ειδική διμερής συμφωνία μεταξύ της Δημοκρατίας της Κύπρου και της Λαϊκής Δημοκρατίας της Κίνας, ώστε να καταστεί εκτελεστή η απόφαση που ελήφθη από τη Λαϊκή Δημοκρατία της Κίνας για συμπερίληψη της Κύπρου στον κατάλογο των επίσημων τουριστικών προορισμών για τους Κινέζους υπηκόους.

  Ως γνωστό, η Κίνα καθορίζει στους υπηκόους της επίσημους τουριστικούς προορισμούς, στους οποίους ταξιδεύουν για σκοπούς τουρισμού. Ύστερα από κοπιώδεις προσπάθειες της προηγούμενης κυβέρνησης, η Κίνα συμπεριέλαβε την Κύπρο στον κατάλογο των επίσημων τουριστικών προορισμών από τις αρχές του 2003. Για να τεθεί σε εφαρμογή η πιο πάνω απόφαση, χρειάζεται η τυπική υπογραφή διμερούς συμφωνίας. Εναπόκειται επομένως στην κυπριακή κυβέρνηση να προβεί στις απαραίτητες προς τούτο ενέργειες. Σε μια περίοδο δύσκολη για τον κυπριακό τουρισμό είναι απορίας άξιο γιατί παρατηρείται τόση καθυστέρηση.»
