answers: []
by:
- Περδίκης Γιώργος
date: '2014-05-29'
heading: Ερώτηση με αρ. 23.06.010.03.669, ημερομηνίας 29 Μαΐου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.669
text: |-
  «Έχω πληροφορηθεί για την πυρκαγιά που προκλήθηκε στους καλαμιώνες που οριοθετούν την παραλία της περιοχής του κόλπου των Κοραλλίων. Όπως έχω πληροφορηθεί, ο καλαμιώνας που κοσμούσε την παραλία εξαφανίστηκε και συνεργείο του δήμου με εκσκαφέα προσπαθούσε να σβήσει κάθε ίχνος του καλαμιώνα από την παραλία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο το αρμόδιο τμήμα του υπουργείου είναι ενήμερο για την πυρκαγιά και τις επεμβάσεις στους καλαμιώνες που οριοθετούν την περιοχή του κόλπου των Κοραλλίων και ποια μέτρα προτίθεται να λάβει για την προστασία της ευρύτερης περιοχής της παραλίας.»
