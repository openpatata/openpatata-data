answers:
- http://www2.parliament.cy/parliamentgr/008_3g/23_06_010_04_628.htm
identifier: 23.06.010.04.628
question:
  by:
  - Περδίκης Γιώργος
  date: '2015-06-15'
  text: |-
    «Με επιστολή του, ημερομηνίας 11 Μαΐου 2015, με θέμα “Αντίδραση του ΕΤΕΚ για το διαγωνισμό Υ.Ο. 2014/10/Π, που αφορά τον καθορισμό πολιτικής για αξιοποίηση της κρατικής ακίνητης περιουσίας” ο Υπουργός Οικονομικών κ. Χάρης Γεωργιάδης με πληροφορεί ότι, στα πλαίσια του Μνημονίου Συναντίληψης, που προνοεί διορισμό ανεξάρτητου συμβούλου για ετοιμασία λεπτομερούς σχεδίου δράσης αναφορικά με προσδιορισμένη κρατική ακίνητη περιουσία, ετοιμάστηκε από αρμόδια Διυπουργική Επιτροπή κατάσταση που περιλαμβάνει τριάντα οκτώ τεμάχια κρατικής γης. Το Υπουργείο Οικονομικών, όπως με ενημέρωσε ο υπουργός με την επιστολή του, προκήρυξε διαγωνισμό για διορισμό ανεξάρτητου συμβούλου που θα ετοιμάσει μελέτη αναφορικά με την καλύτερη δυνατή αξιοποίηση των τεμαχίων που περιλαμβάνονται στην κατάσταση πριν από τη λήψη τελικών αποφάσεων από το Υπουργικό Συμβούλιο.

    Παρακαλώ τον αρμόδιο υπουργό να αποστείλει στη Βουλή των Αντιπροσώπων τον κατάλογο των τριάντα οκτώ τεμαχίων κρατικής γης που ετοιμάστηκε από τη Διυπουργική Επιτροπή. Παρακαλώ επίσης τον αρμόδιο υπουργό να ενημερώσει τη Βουλή αν έχει προκηρυχθεί ο διαγωνισμός και αν έχει διοριστεί ανεξάρτητος σύμβουλος για την ετοιμασία της μελέτης αναφορικά με την καλύτερη αξιοποίηση των τεμαχίων κρατικής γης που περιλαμβάνονται στην κατάσταση.»
  title: Ερώτηση με αρ. 23.06.010.04.628, ημερομηνίας 15 Ιουνίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
