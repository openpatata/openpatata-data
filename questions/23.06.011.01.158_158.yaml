_id: 23.06.011.01.158_158
_position_on_page: 158
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_158.htm
by:
- mp_id: perdikis-giorgos
date: '2016-09-21'
heading: Ερώτηση με αρ. 23.06.011.01.158, ημερομηνίας 21ης Σεπτεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.158
text: |-
  «Έχω πληροφορηθεί ότι, μετά από δική μου παρέμβαση στο Υπουργείο Παιδείας και Πολιτισμού και διάβημα της Ομοσπονδίας Κωφών Κύπρου, η γενική διευθύντρια του Υπουργείου Παιδείας και Πολιτισμού απέστειλε, στις 18 Ιουλίου 2016, επιστολή στη Διευθύντρια του Τμήματος Κοινωνικής Ενσωμάτωσης Ατόμων με Αναπηρίες του Υπουργείου Εργασίας, Πρόνοιας και Κοινωνικών Ασφαλίσεων με την οποία ζητούσε όπως το τμήμα λειτουργήσει, λόγω αρμοδιότητας, ως κεντρικό σημείο για την εφαρμογή της Σύμβασης για τα Δικαιώματα των Ατόμων με Αναπηρία και, λόγω της υπευθυνότητάς του για συντονισμό όλων των τμημάτων της δημόσιας υπηρεσίας, προχωρήσει στις κατάλληλες ενέργειες, ώστε να ενημερωθούν όλοι και όλες ότι ο ορθός όρος δεν είναι “κωφάλαλοι” αλλά “κωφά άτομα”, όπως εξηγείται και στη σχετική επιστολή της Ομοσπονδίας Κωφών Κύπρου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειες του Τμήματος Κοινωνικής Ενσωμάτωσης Ατόμων με Αναπηρίες, ώστε να σταματήσει η χρήση του λανθασμένου και προσβλητικού για τα κωφά άτομα όρου “κωφάλαλοι”.»
