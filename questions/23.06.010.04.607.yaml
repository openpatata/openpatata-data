answers:
- http://www2.parliament.cy/parliamentgr/008_3g/23_06_010_04_607.htm
identifier: 23.06.010.04.607
question:
  by:
  - Περδίκης Γιώργος
  date: '2015-06-02'
  text: |-
    «Με επιστολή, ημερομηνίας 16 Δεκεμβρίου 2014, προς τη διευθύντρια του Τμήματος Πολεοδομίας και Οικήσεως, αναφορικά με τα συμβόλαια γενικής συντήρησης κυβερνητικών οικισμών του Τμήματος Πολεοδομίας και Οικήσεως των επαρχιών Λάρνακας/ελεύθερης Αμμοχώστου (αρ. 36/2013) και Λεμεσού/Πάφου (αρ. 39/2013), η Ελεγκτική Υπηρεσία της Δημοκρατίας ζητούσε από το Τμήμα Πολεοδομίας και Οικήσεως όπως ενημερωθεί για τις ενέργειες του τμήματος σχετικά με την καταγγελία που είχε στείλει ο Οργανισμός Ανακύκλωσης Κύπρου (ΟΑΚ) στις 27 Ιουνίου 2014, αναφορικά με τη μη τήρηση/εφαρμογή από τον ανάδοχο της ισχύουσας νομοθεσίας, των περί Στερεών και Επικίνδυνων Αποβλήτων (Διαχείριση Αποβλήτων από Εκσκαφές, Κατασκευές και Κατεδαφίσεις) Κανονισμών του 2011, που αφορά τη διαχείριση στερεών αποβλήτων από κατεδαφίσεις ή άλλα οικοδομικά έργα.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο το Τμήμα Πολεοδομίας και Οικήσεως έχει διερευνήσει την καταγγελία του ΟΑΚ, ποια είναι τα πορίσματα της διερεύνησης αυτής και ποια μέτρα προτίθεται να λάβει για την αποκατάσταση της νομιμότητας.»
  title: Ερώτηση με αρ. 23.06.010.04.607, ημερομηνίας 2 Ιουνίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
