_position_on_page: 337
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1005.htm
by:
- Περδίκης Γιώργος
date: '2010-03-29'
heading: Ερώτηση με αρ. 23.06.009.04.1005, ημερομηνίας 29 Μαρτίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1005
text: |-
  «Στην ερώτησή μου με αρ. 23.06.009.04.178 σε σχέση με τη διαρροή υγραερίου από τις δεξαμενές της παραλιακής ζώνης Λάρνακας-Ορόκληνης η Υπουργός Εργασίας και Κοινωνικών Ασφαλίσεων απάντησε ότι, σύμφωνα με τις πρόνοιες των περί Αντιμετώπισης των Κινδύνων Ατυχημάτων Μεγάλης Κλίμακας Σχετιζομένων με Επικίνδυνες Ουσίες Κανονισμών του 2001 και 2006, οι διαχειριστές των εγκαταστάσεων των δεξαμενών πετρελαιοειδών θα προχωρούσαν σε ενημέρωση των κατοίκων της περιοχής που αναμένεται να επηρεαστούν, σε περίπτωση ατυχήματος μεγάλης κλίμακας, πριν από το τέλος του 2009 ή στις αρχές του 2010.

  Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων αν οι διαχειριστές των μονάδων προχώρησαν στην ενημέρωση του επηρεαζόμενου κοινού.»
