_id: 23.06.011.01.657_658
_position_on_page: 658
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_657.htm
by:
- mp_id: orfanidis-christos
date: '2017-03-15'
heading: Ερώτηση με αρ. 23.06.011.01.657, ημερομηνίας 15 Μαρτίου 2017, του βουλευτή
  εκλογικής περιφέρειας Λάρνακας κ. Χρίστου Ορφανίδη
identifier: 23.06.011.01.657
text: |-
  «Σύμφωνα με δημοσίευμα που αναφέρεται σε επιστολή του Υπουργού Εσωτερικών, το Υπουργείο Εσωτερικών προσανατολίζεται στην επαναφορά του Σχεδίου Διάθεσης Οικοπέδων για οικογένειες Χαμηλών Εισοδημάτων. Το υπό αναφορά σχέδιο ανεστάλη το 2013 λόγω της δημοσιοοικονομικής κατάστασης, που οδήγησε στη μείωση των διαθέσιμων πιστώσεων στον προϋπολογισμό για την εφαρμογή των στεγαστικών σχεδίων που διαχειρίζεται το Υπουργείο Εσωτερικών. Σύμφωνα με το δημοσίευμα, στο πλαίσιο μελέτης και αναθεώρησης του εν λόγω σχεδίου, το Υπουργείο Εσωτερικών αξιολόγησε αιτήματα από διάφορα κοινοτικά συμβούλια ανά το παγκύπριο για διαχωρισμό νέων οικοπέδων για οικογένειες με χαμηλά εισοδήματα.

  Ως εκ τούτου, παρακαλώ τον αρμόδιο υπουργό όπως ενημερώσει τη Βουλή των Αντιπροσώπων σε σχέση με το νέο σχέδιο και το περιεχόμενό του, τις περιοχές (κοινότητες, δήμους) που περιλαμβάνονται σε αυτό, καθώς και με το πότε αναμένεται να αρχίσει η εφαρμογή του εν λόγω σχεδίου.»
