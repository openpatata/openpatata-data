_id: 23.06.011.02.047_47
_position_on_page: 47
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2017-08-09'
heading: Ερώτηση με αρ. 23.06.011.02.047, ημερομηνίας 9 Αυγούστου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.047
text: |-
  «Τα ιατρικά έξοδα που επωμίζονται οι γονείς αυτιστικών παιδιών κάθε μήνα αθροίζουν ένα κοστολόγιο πέραν των €1.800 μηνιαίως, καθώς σε πολλές περιπτώσεις οι γονείς προβαίνουν και στη σύναψη δανείων, για να είναι σε θέση να πληρώνουν τους γιατρούς των παιδιών. Τα έξοδα αυτά αφορούν την κάλυψη των απαραίτητων ιατρικών εξόδων για λογοθεραπείες, εργοθεραπείες και προγράμματα ανάπτυξης ικανοτήτων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο έχει κατανοήσει τα προβλήματα των εν λόγω οικογενειών και κατά πόσο πρόκειται να προβεί στις δέουσες ενέργειες, είτε ενισχύοντας οικονομικά είτε καλύπτοντας τα ιατρικά έξοδα των γονέων των αυτιστικών παιδιών, λαμβάνοντας υπόψη πόσο χαμηλό είναι το επίδομα που καταβάλλεται από το κράτος, ώστε να μπορούν να επιβιώσουν οικονομικά κάτω από αυτές τις δυσβάστακτες συνθήκες.

  Παρακαλώ λοιπόν τον αρμόδιο υπουργό να πληροφορήσει τη Βουλή των Αντιπροσώπων αν συμφωνεί με την ανάγκη αύξησης του ποσού του επιδόματος για τα αυτιστικά παιδιά.»
