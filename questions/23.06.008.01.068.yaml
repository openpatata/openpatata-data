answers:
- http://www2.parliament.cy/parliamentgr/008_03/23_06_008_01_068.htm
by:
- Περδίκης Γιώργος
date: '2002-03-04'
heading: Ερώτηση με αρ. 23.06.008.01.068 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 4 Μαρτίου 2002
identifier: 23.06.008.01.068
text: |-
  «Έχω πληροφορηθεί ότι οι δύο πολυεθνικές εταιρείες πετρελαιοειδών “Exxon Mobil” και “BP”, που δραστηριοποιούνται στην Κύπρο, ζήτησαν από την κυπριακή εταιρεία που είναι ο αποκλειστικός προμηθευτής και μεταφορέας πετρελαίου του διυλιστηρίου Λάρνακας να χρησιμοποιεί πλοία διπλού τοιχώματος για τη μεταφορά πετρελαιοειδών, εκφράζοντας ανησυχίες για ατυχήματα που μπορεί να φέρει περιβαλλοντική καταστροφή στον κόλπο της Λάρνακας.

  Σύμφωνα με τις πληροφορίες μου, η εταιρεία αρνήθηκε με το αιτιολογικό ότι η αντικατάσταση των πλοίων της με νέα διπλού τοιχώματος δεν είναι για την ώρα υποχρεωτική.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για την τελική συμφωνία μεταξύ των εταιρειών, τις ενέργειες της κυβέρνησης, καθώς και τις πιθανές επιπτώσεις στο περιβάλλον.»
