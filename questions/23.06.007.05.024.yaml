answers: []
by:
- Μυριάνθους Ηλίας
date: '2000-11-01'
heading: Ερώτηση με αρ. 23.06.007.05.024 που υποβλήθηκε από το βουλευτή εκλογικής
  περιφέρειας Πάφου κ. Ηλία Μυριάνθους την 1η Νοεμβρίου 2000.
identifier: 23.06.007.05.024
text: |-
  «Στην περιοχή κοντά στο φράγμα της Ευρέτου υπάρχουν γεωτρήσεις των κοινοτήτων Γουδιού, Σκούλλη, Χόλη και Χρυσοχούς, καθώς και του δήμου Πόλεως Χρυσοχούς, οι οποίες χρησιμοποιούνται για σκοπούς ύδρευσης. Κοντά σ’ αυτές τις γεωτρήσεις υπάρχει χοιροστάσιο και υπάρχουν φόβοι ότι τα λύματά του δεν πέφτουν σε στεγανοποιημένες δεξαμενές, με αποτέλεσμα να απορροφούνται από το έδαφος.

  Αυτό ουσιαστικά εγκυμονεί κινδύνους και ενδέχεται σε σύντομο χρονικό διάστημα να υπάρξει μόλυνση των νερών των μοναδικών για σκοπούς ύδρευσης γεωτρήσεων των πιο πάνω κοινοτήτων.

  Με βάση αυτά, παρακαλείται το αρμόδιο υπουργείο να ενημερώσει το σώμα για τα εξής:

  α. Τι έλεγχοι γίνονται στο συγκεκριμένο χοιροστάσιο για τα λύματα και τα ζωικά απόβλητα;

  β. Τι έλεγχος γίνεται στην ποιότητα του νερού των πιο πάνω γεωτρήσεων;

  γ. Οι κοινότητες της περιοχής διαπιστώνουν ότι δεν έχουν παρατηρήσει μέχρι σήμερα διέλευση λυματοφόρου οχήματος το οποίο να καθαρίζει τις δεξαμενές λυμάτων του χοιροστασίου. Με βάση αυτό, ζητείται να γίνει έλεγχος για το πιο πάνω θέμα.

  δ. Υπάρχει πρόθεση να μετακινηθεί το συγκεκριμένο χοιροστάσιο;»
