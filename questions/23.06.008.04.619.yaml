_sources:
- http://www2.parliament.cy/parliamentgr/008_02/chronological/008_02_HD_3.htm
answers:
- http://www2.parliament.cy/parliamentgr/008_03b/23_06_008_04_619.htm
by:
- Καράς Αντώνης
date: '2005-02-11'
heading: Ερώτηση με αρ. 23.06.008.04.619, ημερομηνίας 11 Φεβρουαρίου 2005, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.04.619
text: |-
  «Αναφορικά με το αίτημα του κοινοτικού συμβουλίου Καλού Χωριού για δημιουργία βιοτεχνικής περιοχής, πληροφορήθηκα ότι, παρά το ότι υποδείχθηκε συγκεκριμένη κρατική γη για διαχωρισμό βιοτεχνικών οικοπέδων, παρατηρείται αδικαιολόγητη καθυστέρηση. Η καθυστέρηση αυτή επιβεβαιώνεται σε επιστολή, ημερομηνίας 18 Ιανουαρίου 2005, της Επαρχιακής Διοίκησης Λάρνακας προς το διευθυντή Τμήματος Πολεοδομίας και Οικήσεως. Παρά την αρχική επιστολή, ημερομηνίας 16 Φεβρουαρίου 2004, και τις επανειλημμένες υπενθυμίσεις, στις 29 Μαρτίου 2004, 5 Μαΐου 2004, 30 Ιουνίου 2004, 20 Αυγούστου 2004 και 15 Νοεμβρίου 2004, σχετικά με το πιο πάνω θέμα, δεν υποβλήθηκαν οι απόψεις του Τμήματος Πολεοδομίας και Οικήσεως.

  Υπό το φως αυτών των δεδομένων, παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων σε ποιο στάδιο ευρίσκεται η όλη διαδικασία δημιουργίας βιοτεχνικής περιοχής στο Καλό Χωριό και πότε υπολογίζεται η ολοκλήρωση του εν λόγω έργου.»
