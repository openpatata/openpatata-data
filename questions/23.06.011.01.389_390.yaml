_id: 23.06.011.01.389_390
_position_on_page: 390
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-12-16'
heading: Ερώτηση με αρ. 23.06.011.01.389, ημερομηνίας 16 Δεκεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.389
text: |-
  «Σύμφωνα με τον προϋπολογισμό του Υπουργείου Παιδείας και Πολιτισμού για το 2017, μέρος ποσού ύψους €1.450.000 προορίζεται για χορηγίες προς ξενόγλωσσα ιδιωτικά σχολεία και ειδικότερα, για να καλύψει δίδακτρα και υποτροφίες Τουρκοκυπρίων μαθητών που διαμένουν στα κατεχόμενα και φοιτούν στην Αγγλική Σχολή Λευκωσίας.

  Παρακαλώ τον αρμόδιο υπουργό να αποστείλει στη Βουλή των Αντιπροσώπων την πρόταση και την απόφαση του Υπουργικού Συμβουλίου που αφορά στην παροχή χορηγιών για δίδακτρα και υποτροφίες σε Τουρκοκυπρίους μαθητές που διαμένουν στα κατεχόμενα και φοιτούν στην Αγγλική Σχολή ή άλλες σχολές. Επιπρόσθετα, παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το ύψος του ποσού που διατέθηκε από την ημερομηνία λήψης της υπό αναφορά απόφασης, τον αριθμό των Τουρκοκυπρίων μαθητών που επωφελήθηκε ανά έτος και να ενημερώσει με βάση ποια κριτήρια παραχωρείται χορηγία στους Τουρκοκυπρίους μαθητές ή αν παρέχεται σε όλους ανεξαιρέτως χωρίς κανένα εισοδηματικό ή κοινωνικό κριτήριο.»
