_id: 23.06.011.01.960_958
_position_on_page: 958
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_960.htm
by:
- mp_id: perdikis-giorgos
date: '2017-06-14'
heading: Ερώτηση με αρ. 23.06.011.01.960, ημερομηνίας 14 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.960
text: |-
  «Έχω πληροφορηθεί ότι κάποιοι έχουν χαράξει αναρριχητικές διαδρομές στο βράχο Επισκοπής στην επαρχία Πάφου, χωρίς να έχουν την άδεια του Τμήματος Περιβάλλοντος και χωρίς να ελεγχθεί η ασφάλεια των διαδρομών αυτών. Παρόμοιο περιστατικό είχαμε διαπιστώσει πριν λίγα χρόνια και στους βράχους της Ίνειας, στη γνωστή τοποθεσία “Αετόπετρες”. Οι περιοχές όπου υπάρχουν απότομα και υψηλά βράχια είναι γνωστό ότι συνήθως αποτελούν βιότοπους για τα πουλιά, ιδιαίτερα τα αρπακτικά. Προκύπτουν λοιπόν ζητήματα που αφορούν την ενόχληση των πουλιών, ιδιαίτερα εάν υπάρχουν φωλιές. Επίσης, προκύπτουν και θέματα ασφάλειας για τους αναρριχητές, αφού δε φαίνεται να υπάρχει κάποιος υπεύθυνος φορέας που να πιστοποιεί την εγκυρότητα αυτών των αναρριχητικών διαδρομών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει στοιχεία για αυτές τις δραστηριότητες, ποιοι ευθύνονται για αυτές τις πράξεις, πόσο επικίνδυνο είναι για τους αθλητές και για τη φύση και ποια μέτρα λαμβάνονται για αντιμετώπιση αυτών των προβλημάτων.»
