_id: 23.06.010.03.711_713
_position_on_page: 713
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_711.htm
by:
- mp_id: charalampidou-eirini
date: '2014-06-19'
heading: Ερώτηση με αρ. 23.06.010.03.711, ημερομηνίας 19 Ιουνίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.711
text: |-
  «Παρακαλείται ο αρμόδιος υπουργός να πληροφορήσει τη Βουλή πώς σκοπεύει να αποκαταστήσει την αδικία σε βάρος οικογενειών αγνοουμένων, στις περιπτώσεις εκείνες που ο αγνοούμενος δεν εργαζόταν στο δημόσιο ή στον ημικρατικό τομέα.

  Μέσα από ένα απαράδεκτο σκεπτικό, αυτή η πολιτεία διαχώρισε τους αγνοουμένους σε εργοδοτουμένους της δημόσιας υπηρεσίας/ημικρατικού τομέα και εργοδοτουμένους ιδιωτικού τομέα. Αυτό συνεχίζεται ακόμη και σήμερα, με αποτέλεσμα να εγείρονται θέματα ίσης μεταχείρισης των πολιτών.

  Η πολιτεία όφειλε να ρυθμίσει νομοθετικά σε ένα εύλογο χρονικό διάστημα μετά την εισβολή ένα τόσο σοβαρό θέμα. Ως αποτέλεσμα, σε πολλές περιπτώσεις κληρονόμοι που δεν είχαν σχέση συγγένειας πρώτου ή δεύτερου βαθμού με τον αγνοούμενο μοιράζονται εκατομμύρια και σε άλλες τα παιδιά, οι σύζυγοι και οι γονείς αγνοουμένων παίρνουν ένα μικρό μηνιαίο επίδομα. Αυτή η διαχρονική διαχείριση του θέματος από πλευράς πολιτείας αποτελεί δυσμενή διάκριση σε βάρος μερίδας πολιτών.»
