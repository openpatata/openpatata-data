_position_on_page: 396
_sources:
- http://www2.parliament.cy/parliamentgr/008_02/chronological/008_02_HB.htm
answers: []
by:
- Περδίκης Γιώργος
date: '2003-06-15'
heading: Ερώτηση με αρ. 23.06.008.02.396 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 15 Ιουνίου 2003
identifier: 23.06.008.02.396
text: |-
  «Έχω διαπιστώσει ότι οι περισσότεροι ημικρατικοί οργανισμοί (π.χ. ΡΙΚ) αλλά και δημόσιες υπηρεσίες δεν έχουν υιοθετήσει απλές αρχές οικολογικής διαχείρισης του χαρτιού. Συγκεκριμένα, πολλές υπηρεσίες χρησιμοποιούν για επίσημα ή ανεπίσημα έγγραφα τη μία μόνο πλευρά των φύλλων χαρτιού, ενώ δεν υπάρχει πρόνοια για ανακύκληση του χαρτιού. Ακόμα και όταν εταιρείες ανακύκλησης χαρτιού είχαν ζητήσει να προσφέρουν τις υπηρεσίες τους σε δημόσιους οργανισμούς (π.χ. Φόρος Εισοδήματος), συνάντησαν την άρνηση και την αδιαφορία των αρμοδίων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειες στις οποίες προτίθεται να προβεί, ώστε να προωθηθεί η οικολογική χρήση (επαναχρησιμοποίηση-ανακύκληση) του χαρτιού στους δημόσιους και ημικρατικούς οργανισμούς.»
