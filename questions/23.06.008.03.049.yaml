answers:
- http://www2.parliament.cy/parliamentgr/008_03/23_06_008_03_049.htm
by:
- Περδίκης Γιώργος
date: '2003-07-29'
heading: Ερώτηση με αρ. 23.06.008.03.049 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 29 Ιουλίου 2003.
identifier: 23.06.008.03.049
text: |-
  «Με την καθολική εφαρμογή της χρήσης της αμόλυβδης βενζίνης αναμένεται να αυξηθούν τα αυτοκίνητα που χρησιμοποιούν τριοδικό καταλύτη. Σύμφωνα με τις πληροφορίες μου, ο τριοδικός καταλύτης των λεγόμενων καταλυτικών αυτοκινήτων αχρηστεύεται αμέσως, εάν σ’ αυτά διοχετευτεί “κανονική” βενζίνη. Επίσης, χρειάζεται συνεχής και αξιόπιστη συντήρηση από εξειδικευμένο προσωπικό. Τέλος, ο τριοδικός καταλύτης έχει μικρή διάρκεια ζωής και πρέπει μετά από κάποια χρόνια να αφαιρείται και να τυγχάνει μεταχείρισης ως ένα εξαιρετικά τοξικό απόβλητο, διαφορετικά δημιουργούνται καρκινογόνες εκπομπές.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων κατά πόσο για το πιο πάνω θέμα υπάρχει ενημέρωση των πολιτών και όσων εμπλέκονται στην πώληση, συντήρηση και στον εξοπλισμό των αυτοκινήτων, κατά πόσο υπάρχουν εξουσιοδοτημένα κατάλληλα συνεργεία μηχανικών για την πιο πάνω εργασία, καθώς και κατά πόσο υπάρχει αξιόπιστο σύστημα παραλαβής των χρησιμοποιημένων τριοδικών καταλυτών.»
