_id: 23.06.010.02.145_145
_position_on_page: 145
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.145.htm
by:
- mp_id: perdikis-giorgos
date: '2012-09-28'
heading: Ερώτηση με αρ. 23.06.010.02.145, ημερομηνίας 28 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.145
text: |-
  «Η τραγωδία στο Μαρί και η καταστροφή του μεγαλύτερου μέρους της ενεργειακής υποδομής της Κύπρου λόγω της έκρηξης στη ναυτική βάση “Ευάγγελος Φλωράκης” δημιουργεί σοβαρό προβληματισμό σχετικά με τη χωροθέτηση επικίνδυνων εγκαταστάσεων πλησίον ζωτικών οργανισμών και κτιρίων. Εξ όσων πληροφορούμαι, σε άλλες χώρες υπάρχουν κανονισμοί που απαγορεύουν τη χωροθέτηση επικίνδυνων εγκαταστάσεων ή την αποθήκευση επικίνδυνων εύφλεκτων και εκρηκτικών υλικών κοντά σε ζωτικής σημασίας εγκαταστάσεις. Δημιουργείται δηλαδή μία μορφή ζώνης ασφαλείας γύρω από ζωτικές και μεγάλης σημασίας εγκαταστάσεις ή κτίρια.

  Παρακαλώ τον αρμόδιο υπουργό για θέματα πολιτικής προστασίας να ενημερώσει τη Βουλή των Αντιπροσώπων αν υπάρχει κατάλληλο νομοθετικό πλαίσιο στην Κύπρο που να απαγορεύει την τοποθέτηση ή χωροθέτηση επικίνδυνων (π.χ. εύφλεκτων, εκρηκτικών, τοξικών κ.ο.κ.) υλικών σε απόσταση ασφαλείας από ζωτικές εγκαταστάσεις και, εάν δεν υπάρχει, κατά πόσο προτίθεται να προωθήσει στη Βουλή των Αντιπροσώπων νομοθετική ρύθμιση του θέματος.»
