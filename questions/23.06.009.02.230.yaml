answers:
- http://www2.parliament.cy/parliamentgr/008_03c/23_06_009_02_230.htm
by:
- Τορναρίτης Νίκος
date: '2007-11-22'
heading: Ερώτηση με αρ. 23.06.009.02.230, ημερομηνίας 22 Νοεμβρίου 2007, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.02.230
text: |-
  « Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σε ποιες ενέργειες προτίθεται να προβεί το υπουργείο του σε σχέση με τα σοβαρά προβλήματα που αφορούν τις κτιριακές εγκαταστάσεις και την ασφάλεια του Παγκυπρίου Γυμνασίου και της Σεβέρειου Βιβλιοθήκης.

  Σημειώνεται ότι υπάρχει ήδη αίτημα από τον σύνδεσμο γονέων και κηδεμόνων του Παγκυπρίου Γυμνασίου (επιστολή ημερ. 10 Οκτωβρίου 2007) για στέγαση του σχολείου, έτσι ώστε να μη μπαίνουν τα νερά της βροχής στις αίθουσες, στους διαδρόμους και στις ηλεκτρικές εγκαταστάσεις, όπως γίνεται σήμερα λόγω ανεπάρκειας της στέγης. Η παρούσα κατάσταση δημιουργεί κινδύνους για την ασφάλεια των μαθητών και του προσωπικού του σχολείου.

  Επιπρόσθετα, εγείρεται σοβαρό ζήτημα ασφάλειας της Σεβέρειου Βιβλιοθήκης λόγω διάφορων κινδύνων, της φθοράς του χρόνου και των περιβαλλοντικών συνθηκών, με αποτέλεσμα να βρίσκονται εκτεθειμένοι οι πολιτιστικοί “θησαυροί” που φυλάγονται εκεί.»
