_id: 23.06.011.01.780_780
_position_on_page: 780
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-04-21'
heading: Ερώτηση με αρ. 23.06.011.01.780, ημερομηνίας 21ης Απριλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.780
text: |-
  «Έχω πληροφορηθεί ότι πρόσφατα έχει ξεκινήσει και προχωρά με εντατικούς ρυθμούς η ανέγερση μουσουλμανικού τεμένους δίπλα ακριβώς από τον ιερό ναό του Αρχαγγέλου Μιχαήλ στην κατεχόμενη κοινότητα Πάνω Ζώδιας. Την ίδια ώρα μεγάλης έκτασης γη στην περιοχή του Γεωργικού Γυμνασίου Μόρφου έχει ισοπεδωθεί και πολύ σύντομα πρόκειται να ξεκινήσει η ανέγερση μεγάλου νοσοκομείου. Ταυτόχρονα, σε τελικό στάδιο βρίσκεται η ολοκλήρωση του νέου αυτοκινητόδρομου που θα ενώνει την κατεχόμενη Λευκωσία με την κωμόπολη της Λεύκας. Αυτά είναι μόνο ορισμένα από μία σειρά έργων που ανακοινώθηκαν ή βρίσκονται σε εξέλιξη στην περιοχή της Μόρφου, γεγονός που αποδεικνύει τις προθέσεις των Τούρκων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν εντοπιστεί αυτές οι ενέργειες και τα σχέδια έργων στην περιοχή της Μόρφου και σε ποιες αποτρεπτικές ενέργειες έχει προχωρήσει προς αντιμετώπιση των τουρκικών ενεργειών, δεδομένου ότι την ίδια ώρα συνεχίζονται οι διαπραγματεύσεις για τη λύση του Κυπριακού.»
