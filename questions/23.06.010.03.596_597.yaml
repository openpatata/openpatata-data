_position_on_page: 597
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_596.htm
by:
- Περδίκης Γιώργος
date: '2014-04-25'
heading: Ερώτηση με αρ. 23.06.010.03.596, ημερομηνίας 25 Απριλίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.596
text: |-
  «Έχω πληροφορηθεί ότι κάποιοι δήμοι και κοινότητες τυγχάνουν αντισταθμιστικών μέτρων, γιατί στα όρια τους λειτουργούν διεθνή αεροδρόμια. Σε πρόσφατη συνάντησή μου με το κοινοτικό συμβούλιο Περβολιών, μου υποδείχθηκε ότι οι επιπτώσεις στο περιβάλλον και στην ποιότητα της ζωής των πολιτών δεν αφορούν μόνο όσους δήμους και κοινότητες φιλοξενούν στα όρια τους αεροδρόμια, αλλά και κοινότητες και δήμους που βρίσκονται κάτω από αεροδιαδρόμους προσγείωσης και απογείωσης των αεροδρομίων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχουν αντισταθμιστικά οφέλη για τους δήμους και τις κοινότητες που φιλοξενούν τα διεθνή αεροδρόμια της Κύπρου, ποια είναι αυτά τα οφέλη και αν μπορούν να επωφελούνται και άλλες κοινότητες που επηρεάζονται από τη λειτουργία των αεροδρομίων.»
