_id: 23.06.011.01.1026_1024
_position_on_page: 1024
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-07-11'
heading: Ερώτηση με αρ. 23.06.011.01.1026, ημερομηνίας 11 Ιουλίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.1026
text: |-
  «Σε συνεδρίαση της Κοινοβουλευτικής Επιτροπής Γεωργίας και Φυσικών Πόρων, ημερομηνίας 23 Μαΐου 2017, με θέμα την ανάγκη ενίσχυσης της βιολογικής γεωργίας και κτηνοτροφίας στην Κύπρο υπήρξε δέσμευση από πλευράς κυβέρνησης ότι θα υπάρξει περαιτέρω στήριξη της βιολογικής καλλιέργειας. Ο Σύνδεσμος Βιοκαλλιεργητών δυστυχώς ανέφερε ότι δε δίνονται επαρκή κίνητρα, με αποτέλεσμα οι βιοκαλλιεργητές να μπαίνουν στην ίδια μοίρα με τους γεωργούς που ασχολούνται με τη συμβατική καλλιέργεια. Επίσης, σε επιστολή του συνδέσμου προς τον Υπουργό Γεωργίας κ. Νίκο Κουγιάλη, ημερομηνίας 26 Απριλίου 2017, αναφέρονται προβλήματα τα οποία προκύπτουν από τις πρόνοιες των σχεδίων του Προγράμματος Αγροτικής Ανάπτυξης (ΠΑΑ) 2014-2020, ιδιαίτερα σε ό,τι αφορά στην αμειψισπορά, τις ξερολιθιές κτλ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν λυθεί τα προβλήματα των βιοκαλλιεργητών που προκύπτουν από τα σχέδια του ΠΑΑ 2014-2020. Ακόμη, παρακαλώ όπως ενημερώσει το σώμα αν έχει προχωρήσει σε διαβούλευση με τους εμπλεκόμενους φορείς, ώστε να δοθούν περαιτέρω κίνητρα και να ενισχυθεί η βιολογική καλλιέργεια. Τέλος, παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τη μακροπρόθεσμη στρατηγική της κυβέρνησης όσον αφορά στην ενίσχυση τόσο της βιολογικής καλλιέργειας, αλλά και της βιολογικής κτηνοτροφίας.»
