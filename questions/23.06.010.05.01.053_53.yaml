_id: 23.06.010.05.01.053_53
_position_on_page: 53
_sources:
- http://www2.parliament.cy/parliamentgr/008_02/chronological/008_02_IES.htm
answers: []
by:
- mp_id: perdikis-giorgos
date: '2016-07-14'
heading: Ερώτηση με αρ. 23.06.010.05.01.053, ημερομηνίας 14 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.01.053
text: |-
  «Ο Υπουργός Γεωργίας, Αγροτικής Ανάπτυξης και Περιβάλλοντος, κατά την πρόσφατη συνεδρίαση των Κοινοβουλευτικών Επιτροπών Εσωτερικών, Γεωργίας και Φυσικών Πόρων και Περιβάλλοντος, μας ενημέρωσε για τις προσπάθειες ανανέωσης του στόλου των δασοπυροσβεστικών οχημάτων. Μας είπε πως από το 2014 υπάρχει σχέδιο για εκσυγχρονισμό των πυροσβεστικών οχημάτων του Τμήματος Δασών. Υπάρχει, λέει, από το 2014 κονδύλι ύψους €600.000 για τον εκσυγχρονισμό των πυροσβεστικών οχημάτων. Το 2014 αγοράστηκαν δύο καινούρια, το 2015 αγοράστηκαν δεκαοκτώ και το 2016 προγραμματίζεται η αγορά άλλων έξι οχημάτων. Προφανώς, υπάρχει πρόνοια για αγορά άλλων δεκαέξι οχημάτων το 2017.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια είναι η σημερινή κατάσταση των πυροσβεστικών οχημάτων, ποιος είναι ο αριθμός τους και πόσων ετών είναι το κάθε πυροσβεστικό όχημα της δασοπυροσβεστικής.»
