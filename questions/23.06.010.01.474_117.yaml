_id: 23.06.010.01.474_117
_position_on_page: 117
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.474.htm
by:
- mp_id: perdikis-giorgos
date: '2012-02-17'
heading: Ερώτηση με αρ. 23.06.010.01.474, ημερομηνίας 17 Φεβρουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.474
text: |-
  «Έχω πληροφορηθεί ότι στο χωριό Κάτω Μύλος της επαρχίας Λεμεσού λειτουργεί το αλλαντοποιείο “Χωματάς Λτδ” σε υποστατικό που βρίσκεται ακριβώς στο κέντρο του χωριού, εντός της κατοικημένης περιοχής. Το βασικό πρόβλημα που αντιμετωπίζουν οι κάτοικοι της περιοχής έγκειται στις έντονες αναθυμιάσεις και στον καπνό που εκπέμπονται από το υποστατικό, κάτι που έχει ως αποτέλεσμα τη δημιουργία αποπνικτικής ατμόσφαιρας στη γύρω περιοχή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το αλλαντοποιείο “Χωματάς Λτδ” διαθέτει πολεοδομική άδεια και άδεια οικοδομής, αν διαθέτει άδεια εκπομπής ρύπων, αν το αρμόδιο κυβερνητικό τμήμα έχει υποδείξει στον ιδιοκτήτη του αλλαντοποιείου διορθωτικά μέτρα για την επίλυση των προβλημάτων που δημιουργούνται και αν εξετάζεται η μεταστέγαση του αλλαντοποιείου σε χώρο που να μην προκαλείται οποιασδήποτε φύσεως οχληρία.»
