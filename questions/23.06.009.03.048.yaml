answers:
- http://www2.parliament.cy/parliamentgr/008_03c/23_06_009_03_048.htm
by:
- Περδίκης Γιώργος
date: '2008-07-23'
heading: Ερώτηση με αρ. 23.06.009.03.048, ημερομηνίας 23 Ιουλίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.048
text: |-
  «Έχω πληροφορηθεί πως το Ευρωπαϊκό Κοινοβούλιο στην πρόσφατή του συνεδρίαση στο Στρασβούργο (Μάιος 2008) ασχολήθηκε με δύο πολύ σοβαρά θέματα που αφορούν τη ναυτιλία και την προστασία του περιβάλλοντος.

  Καταρχάς το Ευρωπαϊκό Κοινοβούλιο υιοθέτησε την έκθεση του ευρωβουλευτή Johames Blokland σχετικά με τη βελτίωση των πρακτικών διάλυσης των πλοίων.

  Το δεύτερο θέμα αφορούσε την υιοθέτηση από το Ευρωπαϊκό Κοινοβούλιο έκθεσης για “μια ολοκληρωμένη θαλάσσια πολιτική για την Ευρωπαϊκή Ένωση”. Στα πλαίσιά της τίθενται για πρώτη φορά και δεσμευτικά όρια για τις εκπομπές αερίων στις θαλάσσιες συγκοινωνίες, δηλαδή σε εμπορικά πλοία των χωρών μελών της Ευρωπαϊκής Ένωσης, ενώ γίνονται ειδικές αναφορές στη Μεσόγειο.

  Η Κύπρος σε μια “μεγάλη ναυτική δύναμη” στον ευρωπαϊκό χώρο οφείλει να παρακολουθεί από κοντά τις εξελίξεις σε ό,τι αφορά τη ναυτιλία και να μη βρίσκεται ενώπιον τετελεσμένων γεγονότων.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων αν έχει πληροφορηθεί αυτές τις εξελίξεις και αν έχουν ληφθεί (και ποια είναι αυτά) μέτρα, για να μη βρεθεί ο “κυπριακός στόλος” σε δύσκολη κατάσταση και καταληφθεί εξ απροόπτου.»
