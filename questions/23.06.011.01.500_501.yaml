_id: 23.06.011.01.500_501
_position_on_page: 501
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-02-06'
heading: Ερώτηση με αρ. 23.06.011.01.500, ημερομηνίας 6 Φεβρουαρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.500
text: |-
  «Έχω πληροφορηθεί ότι δεν έτυχαν χρηματοδότησης προγράμματα για προώθηση της ανακύκλωσης στην πηγή, όπως το πρόγραμμα “Pay As You Throw”, την προηγούμενη περίοδο. Υπενθυμίζω ότι είχαμε αναλάβει συγκεκριμένους στόχους για ανακύκλωση των οικιακών αποβλήτων μας (50% αύξηση της ανακύκλωσης τουλάχιστον στα χαρτί, μέταλλο, πλαστικό και γυαλί από τα νοικοκυριά και 70% αύξηση της επαναχρησιμοποίησης, ανακύκλωσης, ανάκτησης και αντικατάστασης υλικών σε ενταφιασμούς αποβλήτων από κατασκευές, κατεδαφίσεις και εκσκαφές μέχρι το 2020). Επιπρόσθετα, έχω πληροφορηθεί ότι δε χρηματοδοτήθηκαν προγράμματα για προώθηση της κομποστοποίησης/ανακύκλωσης βιοαποικοδομήσιμων υλικών κατά την περίοδο 2007-2013. Σημειώνεται ότι μέχρι τον Ιούνιο του 2017 πρέπει να έχουμε πετύχει το στόχο της ανακύκλωσης του 50% των οργανικών αποβλήτων μας, ειδάλλως θα μας επιβληθεί σχετικό πρόστιμο από την ΕΕ.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για ποιο λόγο δε χρηματοδοτήθηκαν τα υπό αναφορά προγράμματα και αν το υπουργείο του προτίθεται να εφαρμόσει προγράμματα χρηματοδότησης την επόμενη χρονική περίοδο.»
