_id: 23.06.011.02.386_386
_position_on_page: 386
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-02-22'
heading: Ερώτηση με αρ. 23.06.011.02.386, ημερομηνίας 22 Φεβρουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.386
text: |-
  «Έχω πληροφορηθεί ότι γίνεται αποδεκτή η προμήθεια προϊόντων στα Κέντρα Ψυχαγωγίας Μονάδας (ΚΨΜ) της Εθνικής Φρουράς τα οποία χαρακτηρίζονται ως “παράλληλα”, δηλαδή που δεν προέρχονται από τους επίσημους εμπορικούς αντιπροσώπους των βιομηχανιών που παράγουν τα προϊόντα αυτά στην Κυπριακή Δημοκρατία, αλλά από τρίτες χώρες ή άλλες ευρωπαϊκές χώρες ή από καταστήματα τροφίμων λιανικής πώλησης. Για τα προϊόντα αυτά υπάρχει ισχυρισμός ότι δεν μπορεί να εφαρμοστεί επαρκής και υπεύθυνος έλεγχος ποιότητας, δεδομένου ότι σε κάποιες από τις χώρες αυτές δεν εφαρμόζονται αυστηρά πρότυπα ασφάλειας και υγιεινής.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως γίνεται αποδεκτή η προμήθεια προϊόντων από παράλληλους προμηθευτές στα ΚΨΜ της Εθνικής Φρουράς και πώς αντιμετωπίζονται οι πιθανοί κίνδυνοι για την ασφάλεια και την ποιότητα των προϊόντων αυτών.»
