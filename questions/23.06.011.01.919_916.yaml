_id: 23.06.011.01.919_916
_position_on_page: 916
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-06-06'
heading: Ερώτηση με αρ. 23.06.011.01.919, ημερομηνίας 6 Ιουνίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.919
text: |-
  «Έχω πληροφορηθεί ότι στην περιοχή της Νεκρής Ζώνης κοντά στο Ακάκι, επί του εδάφους του κατεχόμενου χωριού Αυλώνα, ιδιώτης προχώρησε στην ισοπέδωση της ανατολικής πλευράς του ποταμού, προκαλώντας με αυτό τον τρόπο αρνητικές και μη αναστρέψιμες συνέπειες στη γεωμορφολογία του εδάφους και στη βιοποικιλότητα της περιοχής. Σύμφωνα με πληροφορίες, η ισοπέδωση της κοίτης του ποταμού, η οποία βρίσκεται εντός κρατική γης, πραγματοποιήθηκε, ώστε να μετατραπεί η περιοχή σε γη όπου να μπορούν να καλλιεργηθούν συγκεκριμένα είδη φυτών. Παρ’ όλο που οι κρατικές υπηρεσίες φαίνεται να ήταν ενήμερες από τα Ηνωμένα Έθνη για το περιστατικό, τους πήρε ένα μήνα μέχρι να αναλάβουν δράση, ώστε να σταματήσουν οι εργασίες, με αποτέλεσμα να μην αποφευχθεί η οικολογική καταστροφή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιο λόγο υπήρξε τέτοια καθυστέρηση στην ανάληψη δράσεων, ώστε να σταματήσει η ισοπέδωση της κοίτης του ποταμού, και ποια μέτρα πρόκειται να ληφθούν για την αποκατάσταση του φυσικού περιβάλλοντος της περιοχής.»
