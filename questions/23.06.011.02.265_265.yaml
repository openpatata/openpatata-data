_id: 23.06.011.02.265_265
_position_on_page: 265
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_265.htm
by:
- mp_id: perdikis-giorgos
date: '2017-11-13'
heading: Ερώτηση με αρ. 23.06.011.02.265, ημερομηνίας 13 Νοεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.265
text: |-
  «Από απάντηση του Υπουργού Μεταφορών, Επικοινωνιών και Έργων κ. Μάριου Δημητριάδη, ημερομηνίας 27 Οκτωβρίου 2017, στην ερώτησή μου με αρ. 23.06.011.02.112 αναφορικά με την ανάκληση από το Υπουργικό Συμβούλιο του Διατάγματος Κήρυξης σε Αρχαίο Μνημείο Δευτέρου Πίνακα τεμαχίου το οποίο ανήκει στην Αρχιεπισκοπή Κύπρου, πληροφορήθηκα ότι το Τμήμα Αρχαιοτήτων και το Υπουργείο Μεταφορών, Επικοινωνιών και Έργων θα λάβουν, παρά τον αποχαρακτηρισμό του αρχαίου μνημείου, όλα τα αναγκαία μέτρα για προστασία των αρχαιοτήτων που βρίσκονται στο εν λόγω τεμάχιο, ένεκα και της ανάπτυξης που προγραμματίζεται να γίνει στο σημείο από ιδιωτική εταιρεία. Ειδικότερα, μεταξύ άλλων πληροφορήθηκα ότι η εταιρεία ανέλαβε τη διεξαγωγή της γεωφυσικής επισκόπησης με στόχο τον εντοπισμό και άλλων σημείων αρχαιολογικού ενδιαφέροντος στο τεμάχιο, η οποία ολοκληρώθηκε στις 17 Σεπτεμβρίου και της οποίας τα αποτελέσματα αναμένονται.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα αποτελέσματα της γεωφυσικής επισκόπησης.»
