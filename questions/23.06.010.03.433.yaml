answer: http://www2.parliament.cy/parliamentgr/008_3g/23_06_010_03_433.htm
identifier: 23.06.010.03.433
question:
  by:
  - Καυκαλιάς Αντρέας
  date: '2014-01-23'
  text: |
    «Λόγω της πολύ δύσκολης οικονομικής κατάστασης στην οποία έχει περιέλθει ο τόπος μας, έχει παρατηρηθεί το φαινόμενο οικογένειες να μην είναι σε θέση να καταβάλλουν τα δίδακτρα των παιδιών τους που φοιτούν σε ιδιωτικά ή δημόσια/κοινοτικά νηπιαγωγεία.

    Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

    1. Για το σχεδιασμό του υπουργείου προς στήριξη αυτών των οικογενειών, αλλά και των νηπιαγωγείων.

    2. Αν υπάρχει πρόθεση, μέσα στο πλαίσιο στήριξης των οικονομικά ασθενέστερων ομάδων του πληθυσμού, να συμπεριληφθούν και αυτές οι οικογένειες στο σχέδιο που έχει προκηρυχθεί και εξαγγελθεί από την κυβέρνηση για την επιδότηση του κόστους φροντίδας των παιδιών των εν λόγω οικογενειών.

    3. Αν υπάρχει η δυνατότητα ή η πρόθεση αξιοποίησης ευρωπαϊκών κονδυλίων για στήριξη των ασθενέστερων ομάδων του τόπου μας.»
  title: Ερώτηση με αρ. 23.06.010.03.433, ημερομηνίας 23 Ιανουαρίου 2014, του βουλευτή εκλογικής περιφέρειας Λεμεσού κ. Αντρέα Καυκαλιά
