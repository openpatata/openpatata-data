_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-10-08'
heading: Ερώτηση με αρ. 23.06.010.05.172, ημερομηνίας 8 Οκτωβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.172
text: |-
  «Έχω πληροφορηθεί για καταγγελία αγροτών αναφορικά με την είσοδο δεκαέξι τόνων ντομάτων τουρκικής προέλευσης στις ελεύθερες περιοχές μέσω των κατεχομένων. Σύμφωνα με ανακοίνωση των αγροτών, οι ντομάτες είναι ξεκάθαρο ότι είναι τουρκικής προέλευσης, αφού τόσο η ποικιλία τους όσο και η χρονική στιγμή της διάθεσης τους στην αγορά αποκλείουν το ενδεχόμενο να έχουν καλλιεργηθεί στα κατεχόμενα. Σύμφωνα με τις καταγγελίες των αγροτών, οι έμποροι που προβαίνουν σε παράνομες διακινήσεις γεωργικών προϊόντων από την Τουρκία μέσω των κατεχομένων στις ελεύθερες περιοχές είναι γνωστοί και έχουν μάλιστα καταφέρει να προμηθεύσουν με ντομάτες τουρκικής προέλευσης ακόμα και την Εθνική Φρουρά.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο έχουν διερευνηθεί οι εν λόγω καταγγελίες των αγροτών για παράνομη διακίνηση γεωργικών προϊόντων από την Τουρκία μέσω των κατεχομένων στις ελεύθερες περιοχές και ποια μέτρα λαμβάνονται εναντίων των εμπόρων που προβαίνουν στις παράνομες αυτές διακινήσεις γεωργικών προϊόντων. Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων αν προτίθεται να ενισχύσει τα μέτρα που λαμβάνονται, έτσι ώστε να σταματήσει η παράνομη διακίνηση γεωργικών προϊόντων από την Τουρκία μέσω των κατεχομένων στις ελεύθερες περιοχές.»
