_id: 23.06.011.02.354_354
_position_on_page: 354
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_354.htm
by:
- mp_id: perdikis-giorgos
date: '2018-01-11'
heading: Ερώτηση με αρ. 23.06.011.02.354, ημερομηνίας 11 Ιανουαρίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.354
text: |-
  «Έχω πληροφορηθεί ότι, παρά την πρόσφατη ψήφιση τροπολογιών επί του περί Κτηματομεσιτών Νόμου και τη θετική βελτίωση που επήλθε στο νομικό πλαίσιο που αφορά τη λειτουργία του Συμβουλίου Εγγραφής Κτηματομεσιτών, εξακολουθούν να εμφανίζονται προβλήματα, όπως παρουσιάζονται και στην επισυναπτόμενη επιστολή, ημερομηνίας 20 Δεκεμβρίου 2017, του προέδρου του Συλλόγου Βοηθών Κτηματομεσιτών κ. Μαυρομμάτη. Ειδικότερα, ο κ. Μαυρομμάτης αναφέρεται στην ανάγκη υιοθέτησης κανονισμών λειτουργίας για το Συμβούλιο Εγγραφής Κτηματομεσιτών, στη θεσμοθέτηση διαδικασίας εξωδίκου κ.ο.κ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να καταθέσει προς έγκριση κανονισμούς που να διέπουν τη λειτουργία του Συμβουλίου Εγγραφής Κτηματομεσιτών ή/και να προβεί σε τροποποίηση της νομοθεσίας, ώστε να επιτρέπεται η επιβολή εξωδίκου προς αντιμετώπιση της μακράς δικαστικής διαδικασίας κ.ο.κ.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
