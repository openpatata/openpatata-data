_id: 23.06.010.05.140_139
_position_on_page: 139
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_140.htm
by:
- mp_id: perdikis-giorgos
date: '2015-09-17'
heading: Ερώτηση με αρ. 23.06.010.05.140, ημερομηνίας 17 Σεπτεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.140
text: |-
  «Τη Δευτέρα 7 Σεπτεμβρίου 2015 ένα σύννεφο σκόνης κάλυψε ολόκληρη την Κύπρο. Το φαινόμενο της σκόνης διήρκεσε πέντε μέρες και προκάλεσε σειρά σοβαρών προβλημάτων. Ανησυχίες εκφράστηκαν για την πιθανή μεταφορά με τη σκόνη τοξικών ουσιών, ιών και μικροβίων από τα ανατολικά. Σχετική μελέτη είχε διεξαχθεί προ ετών από τη μονάδα του Πανεπιστημίου Χάρβαρντ στην Κύπρο, η οποία ανέδειξε τους γενικότερους κινδύνους μεταφοράς τοξικών ουσιών, ιών και μικροβίων μαζί με τη σκόνη. Ο κίνδυνος αυτός επιδεινώνεται από το γεγονός ότι η σκόνη προήλθε από τη Συρία, όπου τα τελευταία χρόνια διεξάγεται ένας ανελέητος πόλεμος με τη χρήση όλων των μορφών όπλων και τύπων βόμβων.

  Παρακαλώ τον αρμόδιο υπουργό να δικαιολογήσει στη Βουλή των Αντιπροσώπων γιατί το φαινόμενο δεν είχε προβλεφθεί έγκαιρα και στην έκτασή του από την αρμόδια Μετεωρολογική Υπηρεσία και να ενημερώσει αν λαμβάνει τα απαραίτητα μέτρα, ώστε σε παρόμοια περίπτωση στο μέλλον να υπάρξει έγκαιρη πρόβλεψη.»
