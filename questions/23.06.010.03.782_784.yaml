_id: 23.06.010.03.782_784
_position_on_page: 784
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_782.htm
by:
- Χαραλαμπίδου Ειρήνη
date: '2014-07-18'
heading: Ερώτηση με αρ. 23.06.010.03.782, ημερομηνίας 18 Ιουλίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.782
text: |-
  «Σε συνέχεια της απάντησης, ημερομηνίας 11 Ιουλίου 2014, του Υπουργού Υγείας κ. Φίλιππου Πατσαλή στην ερώτησή μου με αρ. 23.06.010.03.648, ημερομηνίας 13 Μαΐου 2014, σε σχέση με το φάρμακο Vyndagel (Tafamidis), έχω να παρατηρήσω τα ακόλουθα:

  1. Υπάρχουν πάνω από τριάντα δημοσιεύσεις σε διάφορα έγκυρα επιστημονικά περιοδικά για το πιο πάνω σκεύασμα.

  2. Ο Ευρωπαϊκός Οργανισμός Φαρμάκων, ο οποίος έχει και το γενικό πρόσταγμα της επιστημονικής αξιολόγησης των διάφορων φαρμάκων εντός της Ευρωπαϊκής Ένωσης, έχει πεισθεί για την αποτελεσματικότητα του σκευάσματος και το έχει εγκρίνει.

  3. Το πιο πάνω σκεύασμα επιβραδύνει την εξέλιξη της αμυλοειδικής πολυνευροπάθειας, λόγω εναπόθεσης της τρανσθυρετίνης.

  4. Η επιβράδυνση της νόσου κρίνεται αναγκαία για τη σταθεροποίηση του ασθενούς, ώστε αυτός να βρίσκεται σε καλή κατάσταση πριν από τη μεταμόσχευση ήπατος, και θεωρείται ως η καταλληλότερη θεραπεία.

  5. Το πιο πάνω σκεύασμα ήδη χορηγείται σε εκατοντάδες ασθενείς σε διάφορες χώρες της Ευρωπαϊκής Ένωσης.

  Θα παρακαλούσαμε τον αρμόδιο υπουργό όπως ζητήσει επανεξέταση του θέματος από την Επιτροπή Φαρμάκων. Οι θέσεις που αναφέρω δεν είναι απόψεις δικές μου, αλλά θέσεις που εκφράζονται από επιστήμονες, συμπεριλαμβανομένων και επιστημόνων του Ινστιτούτου Νευρολογίας και Γενετικής.»
