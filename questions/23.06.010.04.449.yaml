answers:
- http://www2.parliament.cy/parliamentgr/008_3g/23_06_010_04_449.htm
by:
- Περδίκης Γιώργος
date: '2015-02-25'
heading: Ερώτηση με αρ. 23.06.010.04.449, ημερομηνίας 25 Φεβρουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.449
text: |-
  «Από επιστολή, ημερομηνίας 19 Φεβρουαρίου 2015, που έλαβα από τις Κτηνιατρικές Υπηρεσίες ως απάντηση σε δική μου επιστολή αναφορικά με την αύξηση των περιστατικών διαδικτυακής προβολής σκηνών βίας από ορισμένους κυνηγούς και επιδείξεις θηραμάτων (Αρ. Φακ. 45/92/7, 14/92/Α24), πληροφορήθηκα ότι, σε σχέση με το περιστατικό βασανισμό λαγού από κυνηγούς, οι Κτηνιατρικές Υπηρεσίες, κρίνοντας ότι το συγκεκριμένο ζώο, τη στιγμή εκείνη, βρισκόταν κάτω από ανθρώπινη επίβλεψη και έλεγχο, ζήτησαν από τον Αρχηγό Αστυνομίας να διερευνήσει την υπόθεση, με σκοπό να ασκηθεί δίωξη κατά των υπευθύνων. Παρ’ όλα αυτά, ο Προϊστάμενος της Υπηρεσίας Θήρας και Πανίδας ενημέρωσε τις Κτηνιατρικές Υπηρεσίες ότι η Υπηρεσία Θήρας και Πανίδας προχώρησε στην έκδοση εξώδικων προστίμων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το ύψος των εξώδικων προστίμων που επιβλήθηκαν στους εν λόγω κυνηγούς, καθώς και για τους λόγους που η Υπηρεσία Θήρας και Πανίδας προχώρησε στην έκδοση εξώδικων προστίμων αντί στην άσκηση ποινικής δίωξης, όπως ήταν και η εισήγηση των Κτηνιατρικών Υπηρεσιών.»
