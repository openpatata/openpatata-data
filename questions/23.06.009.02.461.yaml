answers:
- http://www2.parliament.cy/parliamentgr/008_03c/23_06_009_02_461.htm
by:
- Περδίκης Γιώργος
date: '2008-05-16'
heading: Ερώτηση με αρ. 23.06.009.02.461, ημερομηνίας 16 Μαΐου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.02.461
text: |-
  «Έχω πληροφορηθεί ότι το Κεντρικό Λιμεναρχείο Χίου έχει εκδώσει ενημερωτικά φυλλάδια για την επικινδυνότητα του δηλητηριώδους ψαριού “λαγοκέφαλος”. Σύμφωνα με τις πληροφορίες, το ψάρι αυτό έχει εντοπιστεί στη Μυτιλήνη και στη Ρόδο, αλλά και στα νερά της Κύπρου, καθώς εισήλθε πρόσφατα στη Μεσόγειο από την Ερυθρά Θάλασσα. Είναι δηλητηριώδες, διότι περιέχει στα σπλάχνα και στο δέρμα του μια τοξίνη η οποία προκαλεί το θάνατο από μυική παράλυση. Επίσης, προκαλεί αναπνευστικές διαταραχές και ανεπάρκεια του κυκλοφορικού συστήματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που έχουν ληφθεί από τις αρμόδιες αρχές της Κυπριακής Δημοκρατίας, ώστε όλοι οι ψαράδες, ανεξάρτητα από την κατηγορία άδειας που κατέχουν, να έχουν πληροφορηθεί για τους κινδύνους που αφορούν το δηλητηριώδες ψάρι.»
