_id: 23.06.011.01.219_220
_position_on_page: 220
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-10-06'
heading: Ερώτηση με αρ. 23.06.011.01.219, ημερομηνίας 6 Οκτωβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.219
text: |-
  «Τα τελευταία χρόνια οι Κλινικές Θαλασσαιμίας χρησιμοποιούνται ως χώροι θεραπείας (day care) για ασθενείς ιατρών άλλων ειδικοτήτων, όπως των ρευματολόγων και των γαστρεντερολόγων, με τη στήριξη του υπάρχοντος παραϊατρικού προσωπικού. Το γεγονός αυτό, παράλληλα με την αύξηση των ατόμων με θαλασσαιμία, τη συνεχώς αυξανόμενη συχνότητα επιπλοκών στους θαλασσαιμικούς ασθενείς, αλλά και την ανάγκη για επιμήκυνση του ωραρίου των κλινικών, έτσι που να καλύπτει τις ανάγκες των διάφορων κατηγοριών ασθενών, επιβάλλει την ενίσχυση του ιατρικού προσωπικού στις Κλινικές Θαλασσαιμίας Λεμεσού και Λάρνακας, αλλά και του νοσηλευτικού προσωπικού στην Κλινική Θαλασσαιμίας στο Γενικό Νοσοκομείο Λάρνακας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ενισχύσει με ιατρικό και/ή παραϊατρικό προσωπικό τις Κλινικές Θαλασσαιμίας στα Γενικά Νοσοκομεία Λεμεσού και Λάρνακας.»
