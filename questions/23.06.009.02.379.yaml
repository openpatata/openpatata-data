answers:
- http://www2.parliament.cy/parliamentgr/008_03c/23_06_009_02_379.htm
identifier: 23.06.009.02.379
question:
  by:
  - Στυλιανίδης Χρήστος
  date: '2008-04-18'
  text: |-
    «Στις 11 Μαρτίου 2008 το Ευρωπαϊκό Κοινοβούλιο επικύρωσε την πρόταση για δημιουργία Ευρωπαϊκού Ινστιτούτου Καινοτομίας και Τεχνολογίας. Η δράση του ινστιτούτου θα βασιστεί σε συνεργασίες που θα γίνουν με κοινότητες γνώσης και καινοτομίας (knowledge and innovation communities), συνεργασίες δηλαδή δημόσιου και ιδιωτικού τομέα, πανεπιστημιακών δικτύων, ερευνητικών οργανισμών και ιδιωτικών επιχειρήσεων.

    Παρακαλείται ο αρμόδιος υπουργός όπως πληροφορήσει τη Βουλή των Αντιπροσώπων ποιος είναι ο προγραμματισμός και ποια μέτρα λαμβάνονται, έτσι ώστε να προωθηθούν και να υποβοηθούν τέτοιου είδους συνεργασίες εντός Κύπρου, αλλά και να αναπτυχθεί τέτοιου είδους συνεργασία με οργανισμούς και επιχειρήσεις του εξωτερικού, για να υπάρξει ενεργός συμμετοχή της Κύπρου σε αυτό το φιλόδοξο και πρωτοποριακό εγχείρημα.»
  title: Ερώτηση με αρ. 23.06.009.02.379, ημερομηνίας 18 Απριλίου 2008, του βουλευτή
    εκλογικής περιφέρειας Λευκωσίας κ. Χρήστου Στυλιανίδη
