_id: 23.06.010.01.987_630
_position_on_page: 630
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_009_005_02.077-01.822-897.htm
by:
- mp_id: chatzigiannis-kyriakos
date: '2012-06-19'
heading: Ερώτηση με αρ. 23.06.010.01.987, ημερομηνίας 19 Ιουνίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.987
text: |-
  «Άρχισαν και ολοκληρώθηκαν από την Επαρχιακή Διοίκηση Αμμοχώστου οι εργασίες στην οδό Σπύρου Κυπριανού και στο δρόμο που οδηγεί στην εκκλησία της Αγίας Παρασκευής στη Σωτήρα. Το τρίτο και τελευταίο σκέλος του έργου, που αφορά το δρόμο από την εκκλησία της Αγίας Παρασκευής μέχρι την οδό Παραλιμνίου, δεν έχει αρχίσει και δεν υπάρχει πρόνοια στον προϋπολογισμό αναπτύξεως του κράτους για αποπεράτωσή του, με τη δικαιολογία ότι η κοινότητα Σωτήρας μετεξελίχθηκε σε δήμο. Σήμερα ο δήμος δεν έχει την οικονομική δυνατότητα να ολοκληρώσει το δρόμο.

  Με δεδομένη την αδυναμία του δήμου να εξεύρει το αναγκαίο ποσό, παρακαλείται ο αρμόδιος υπουργός να πληροφορήσει τη Βουλή των Αντιπροσώπων από πού θα βρεθεί το αναγκαίο ποσό, για να ολοκληρωθεί το έργο όπως είχε αρχικά προγραμματιστεί. Αξίζει να τονιστεί ότι αρχικά η χρηματοδότηση του έργου προερχόταν κατά 100% από το κράτος.»
