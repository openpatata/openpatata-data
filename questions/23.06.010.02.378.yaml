_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.378.htm
by:
- Περδίκης Γιώργος
date: '2013-01-07'
heading: Ερώτηση με αρ. 23.06.010.02.378, ημερομηνίας 7 Ιανουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.378
text: |-
  « Έχω πληροφορηθεί από επιστολή της Ελεγκτικής Υπηρεσίας προς τον πρόεδρο της Κοινοβουλευτικής Επιτροπής Παρακολουθήσεως Σχεδίων Αναπτύξεως και Ελέγχου Δημόσιων Δαπανών, ημερομηνίας 13 Δεκεμβρίου 2012, αναφορικά με την απόφαση της Υπουργικής Επιτροπής για τη μη λειτουργία από το 2003 του αποτεφρωτήρα του νέου Γενικού Νοσοκομείου Λευκωσίας, με συνέπεια τη συνεχιζόμενη μέχρι σήμερα ενδεχόμενη διασπάθιση χρημάτων του δημοσίου. Σύμφωνα με την επιστολή της Ελεγκτικής Υπηρεσίας, οι ποσότητες αποβλήτων που παραδίδονται καθημερινά στον ανάδοχο δεν μπορεί να ελεγχθούν αποτελεσματικά. Στην επιστολή της η Ελεγκτική Υπηρεσία σημειώνει ότι η παράδοση γίνεται σε ένα μεγάλο αριθμό ιατρικών κέντρων παγκύπρια και καθ’ όλη τη διάρκεια του εικοσιτετραώρου, τα δε άτομα που έχουν την ευθύνη της παράδοσης ανήκουν κυρίως στο εργατικό προσωπικό, αλλά δεν είχαν τύχει της κατάλληλης εκπαίδευσης. Σύμφωνα μάλιστα με δημοσιεύματα του τύπου, η αστυνομία διερευνά καταγγελία για παραποίηση των ζυγιστικών δελτίων (χρεώνονταν στα τιμολόγια μεγαλύτερες ποσότητες από τις πραγματικές).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια είναι τα αποτελέσματα της έρευνας της αστυνομίας.»
