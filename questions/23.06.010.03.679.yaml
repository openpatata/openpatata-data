answers: []
identifier: 23.06.010.03.679
question:
  by:
  - Περδίκης Γιώργος
  date: '2014-05-30'
  text: |-
    «Έχω πληροφορηθεί ότι τα κουπόνια που δίνονται για την κάλυψη αναγκών για τους αιτητές διεθνούς προστασίας έχουν διάρκεια μόλις ένα μήνα και πολλές φορές δε διανέμονται σε αυτούς μέχρι και την τελευταία εβδομάδα πριν από τη λήξη τους. Επιπλέον, σύμφωνα με τις πληροφορίες μου, έχουν δημιουργηθεί μονοπωλιακές καταστάσεις, αφού μόνο σε μικρό αριθμό υποστατικών σε κάθε πόλη μπορούν να “εξαργυρωθούν” αυτά τα κουπόνια.

    Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων γιατί δεν μπορούν να “εξαργυρωθούν” τα σχετικά κουπόνια σε οποιαδήποτε υπεραγορά, γιατί δεν έχουν διάρκεια τουλάχιστον τρεις μήνες από την ημερομηνία έκδοσής τους και γιατί δημιουργείται τέτοια καθυστέρηση στην παράδοσή τους. Επίσης, παρακαλούμε όπως κοινοποιηθεί στη Βουλή των Αντιπροσώπων κατάλογος με τις υπεραγορές που συνεργάζονται με τις αρμόδιες αρχές της Κυπριακής Δημοκρατίας για την “εξαργύρωση” αυτών των κουπονιών.»
  title: Ερώτηση με αρ. 23.06.010.03.679, ημερομηνίας 30 Μαΐου 2014, του βουλευτή
    εκλογικής περιφέρειας Λευκωσίας κ. Γιώργου Περδίκη
