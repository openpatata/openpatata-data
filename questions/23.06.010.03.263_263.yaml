_position_on_page: 263
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_263.htm
by:
- Περδίκης Γιώργος
date: '2013-10-31'
heading: Ερώτηση με αρ. 23.06.010.03.263, ημερομηνίας 31ης Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.263
text: |-
  «Επανέρχομαι στο θέμα της ερώτησής μου με αρ. 23.06.010.01.584, ημερομηνίας 14 Μαρτίου 2012, σχετικά με την ανάγκη αξιοποίησης από την Κυπριακή Δημοκρατία του 2014 ως έτους τιμής προς την ΟΥΝΦΙΚΥΠ, αφού συμπληρώνονται πενήντα χρόνια από την παρουσία της στην Κύπρο. Στην απάντηση στην ερώτησή μου με αρ. 23.06.010.01.584 η τέως Υπουργός Εξωτερικών κ. Ερατώ Κοζάκου Μαρκουλλή αναφέρει: “Τα πενηντάχρονα της παρουσίας της δύναμης αποτελούν μια καλή ευκαιρία να αποδοθούν ιδιαίτερες τιμές στην ΟΥΝΦΙΚΥΠ για την προσφορά της. Εξετάζονται και θα εξεταστούν εγγύτερα στο 2014 λεπτομερέστερα σχετικές εκδηλώσεις τιμής”. Ο χρόνος έφτασε, κατατέθηκε ο προϋπολογισμός για το 2014 και δεν εντοπίσαμε τίποτα σχετικό.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχουν σχέδια, προγράμματα και εκδηλώσεις, για να τιμηθούν τα πενήντα χρόνια παρουσίας της ΟΥΝΦΙΚΥΠ στην Κύπρο.»
