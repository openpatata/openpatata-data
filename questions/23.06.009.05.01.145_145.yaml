_id: 23.06.009.05.01.145_145
_position_on_page: 145
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.145.htm
by:
- Περδίκης Γιώργος
date: '2010-08-30'
heading: Ερώτηση με αρ. 23.06.009.05.01.145, ημερομηνίας 30 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.145
text: |-
  «Σε απάντηση του Υπουργού Εσωτερικών κ. Νεοκλή Συλικιώτη σε προηγούμενή μου ερώτηση (αρ. 23.06.009.04.680) σχετικά με την υπόθεση αυθαίρετων αναπτύξεων στο εμπορικό κέντρο “Madisons”, πληροφορήθηκα ότι η πολεοδομική αρχή ζήτησε τη γνωμάτευση του Γενικού Εισαγγελέα της Δημοκρατίας ως προς τον περαιτέρω χειρισμό της υπόθεσης, καθώς και λήψη δικαστικών μέτρων. Πληροφορήθηκα επίσης ότι εναντίον των ειδοποιήσεων για επιβολή προστίμου και την επιβολή διοικητικών προστίμων, οι ιδιοκτήτες υπέβαλαν στο Υπουργείο Εσωτερικών ισάριθμες ιεραρχικές προσφυγές, με βάση τις πρόνοιες των άρθρων 47 και 48 του περί Πολεοδομίας και Χωροταξίας Νόμου.

  Παρακαλώ τον αρμόδιο υπουργό να αποστείλει στη Βουλή των Αντιπροσώπων τη γνωμάτευση του Γενικού Εισαγγελέα για το παραπάνω θέμα και να ενημερώσει το σώμα για την εξέλιξη της υπόθεσης των ιεραρχικών προσφυγών που υπέβαλαν οι εν λόγω ιδιοκτήτες.»
