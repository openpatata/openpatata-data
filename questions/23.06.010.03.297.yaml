answers:
- http://www2.parliament.cy/parliamentgr/008_3g/23_06_010_03_297.htm
identifier: 23.06.010.03.297
question:
  by:
  - Περδίκης Γιώργος
  date: '2013-11-13'
  text: |-
    «Σε πρόσφατη επίσκεψη της Κοινοβουλευτικής Επιτροπής Περιβάλλοντος στην ευρύτερη περιοχή του Ακάμα πληροφορηθήκαμε για τα προβλήματα που προκύπτουν από τις παράνομες εγκαταστάσεις κτηνοτροφικών μονάδων στην εν λόγω περιοχή. Ειδικότερα, στην κοινότητα Ανδρολίκου και συγκεκριμένα σε εγκαταλειμμένες κατοικίες εντός του χωριού βρίσκονται εγκατεστημένα κτηνοτροφικά υποστατικά, για τα οποία, σύμφωνα με τους κοινοτάρχες της περιοχής, δεν έχουν εξασφαλιστεί οι απαιτούμενες άδειες. Επιπλέον, όπως πληροφορηθήκαμε από τους κοινοτάρχες της περιοχής, εντός περιοχής του δικτύου “Natura 2000”, τοποθεσία “Τσιφλίκι Γιόλου”, υπάρχει επίσης παράνομη εγκατάσταση κτηνοτροφικού υποστατικού, για την οποία έχει εκδοθεί διάταγμα επιβολής, και κατά την τρέχουσα περίοδο ο ιδιοκτήτης της εγκατάστασης προβαίνει σε ενέργειες μετακίνησής της, χωρίς ωστόσο να έχουν εξασφαλιστεί προηγουμένως οι απαιτούμενες άδειες σε άλλη τοποθεσία εντός της χερσονήσου του Ακάμα, στην περιοχή Αγίου Κόνωνα.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύει η πιο πάνω πληροφόρηση που είχαμε από τους κοινοτάρχες της περιοχής, καθώς και για τις ενέργειες στις οποίες προτίθεται να προβεί, σε περίπτωση που ισχύουν οι πιο πάνω καταγγελίες.»
  title: Ερώτηση με αρ. 23.06.010.03.297, ημερομηνίας 13 Νοεμβρίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
