answers:
- http://www2.parliament.cy/parliamentgr/008-3f/23_06_010_01.349-02.144-336.htm
by:
- Περδίκης Γιώργος
date: '2012-09-28'
heading: Ερώτηση με αρ. 23.06.010.02.144, ημερομηνίας 28 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.144
text: |-
  «Στην επίσημη ανακοίνωση του Γραφείου Τύπου και Πληροφοριών ημερομηνίας 15 Απριλίου 2011 αναφέρεται το εξής: “Σε συνέχεια της ανακοίνωσης που εκδόθηκε χθες για το ζωολογικό κήπο ‘Melios Pet Centre’ στους Αγίους Τριμιθιάς, οι Κτηνιατρικές Υπηρεσίες επιθυμούν να διευκρινίσουν ότι ο εν λόγω ζωολογικός κήπος είναι κλειστός για το κοινό, γιατί δε διαθέτει άδεια λειτουργίας ζωολογικού κήπου, αφού δεν πληρεί τις πρόνοιες των περί Προστασίας και Ευημερίας των Ζώων (Διατήρηση ’γριων Ζώων σε Ζωολογικούς Κήπους) Κανονισμών του 2002, ΚΔΠ 81/2002.”. Δυστυχώς, για χρονικό διάστημα μεγαλύτερο από ένα χρόνο μετά από την εν λόγω ανακοίνωση, το πάρκο λειτουργεί ακόμη χωρίς κανένα έλεγχο από καμία αρμόδια υπηρεσία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί επιτρέπεται η λειτουργία πάρκου ή ζωολογικού κήπου ή κτηνοτροφικών υποστατικών εντός γεωργικής περιοχής.

  Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν έχουν εξεταστεί οι κίνδυνοι για τη δημόσια υγεία από τη μεταφορά, μέσω της ανεξέλεγκτης εισαγωγής ζώων, εντόμων, παρασίτων και βακτηρίων που δεν είναι γνωστά στην Κύπρο και τα οποία πιθανόν να μεταφέρουν άγνωστες ή νέες ασθένειες.»
