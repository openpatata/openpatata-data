_id: 23.06.010.05.038_38
_position_on_page: 38
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- mp_id: perdikis-giorgos
date: '2015-08-03'
heading: Ερώτηση με αρ. 23.06.010.05.038, ημερομηνίας 3 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.038
text: |-
  «Έχω πληροφορηθεί για τα προβλήματα που αντιμετωπίζουν οι ιδιοκτήτες γης των οποίων οι περιουσίες βρίσκονται εντός απροσπέλαστων περιοχών στη Νεκρή Ζώνη εξαιτίας της ασάφειας που υπάρχει στην ερμηνεία του όρου “απροσπέλαστη περιοχή”. Αποτέλεσμα της ασάφειας αυτής είναι να δυσχεραίνεται το έργο που καλούνται να εκτελέσουν οι λειτουργοί των κρατικών υπηρεσιών κατά την εκτίμηση της αξίας τεμαχίων γης για σκοπούς φορολόγησης. Όπως έχω πληροφορηθεί, υπάρχουν ιδιοκτήτες γης σε περιοχές κατά μήκος της Νεκρής Ζώνης που δε χαρακτηρίζονται απροσπέλαστες και υπόκεινται σε μηδενικό ή μειωμένο συντελεστή φορολόγησης, παρ’ όλο που οι ιδιοκτήτες τους έχουν αναπτύξει σ’ αυτές δραστηριότητες που τους αποφέρουν κέρδη, και υπάρχουν ιδιοκτήτες γης των οποίων οι περιουσίες βρίσκονται εντός της Νεκρής Ζώνης και δεν έχουν αναπτύξει δραστηριότητες σε αυτές, αλλά η περιουσία τους υπόκειται σε φορολόγηση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ζητήσει την άποψη της Νομικής Υπηρεσίας για την επίλυση του πιο πάνω προβλήματος, που δημιουργείται εξαιτίας της ασάφειας στην ερμηνεία του όρου “απροσπέλαστη περιοχή”, και ποια μέτρα προτίθεται να λάβει για την επίλυση των προβλημάτων που δημιουργούνται.»
