_id: 23.06.011.02.245_245
_position_on_page: 245
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_245.htm
by:
- mp_id: perdikis-giorgos
date: '2017-10-30'
heading: Ερώτηση με αρ. 23.06.011.02.245, ημερομηνίας 30 Οκτωβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.245
text: |-
  «Σε ανακοίνωσή της, ημερομηνίας 25 Οκτωβρίου 2017, η περιβαλλοντική οργάνωση “Greenpeace”, αναφέρει ότι η Κύπρος βρίσκεται ανάμεσα στις χώρες οι οποίες αναμένεται να ψηφίσουν, τον ερχόμενο μήνα σε συνεδρία του Συμβουλίου της Ευρωπαϊκής Ένωσης, υπέρ της ανανέωσης της άδειας χρήσης της γλυφοσάτης (glyphosate) για τα επόμενα δέκα χρόνια. Σημειώνεται ότι το Ευρωκοινοβούλιο στις 24 Οκτωβρίου αποφάσισε με ευρεία πλειοψηφία των ευρωβουλευτών (355 υπέρ, 204 κατά και 111 αποχή) να απορρίψει την παράταση της χρήσης του υπό αναφορά ζιζανιοκτόνου για δέκα ακόμα χρόνια, να απαγορεύσει την οικιακή χρήση του και να το εξορίσει πλήρως από τις χώρες της Ευρωπαϊκής Ένωσης έως το 2022.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως ευσταθούν οι πληροφορίες της Greenpeace και, αν ναι, γιατί αποφάσισε να ψηφίσει υπέρ της ανανέωσης της άδειας αυτού του αποδεδειγμένα επικίνδυνου ζιζανιοκτόνου.»
