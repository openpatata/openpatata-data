_id: 23.06.011.02.404_404
_position_on_page: 404
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: perdikis-giorgos
date: '2018-03-02'
heading: Ερώτηση με αρ. 23.06.011.02.404, ημερομηνίας 2 Μαρτίου 2018, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.404
text: |-
  «Στην απάντηση ημερομηνίας 16 Ιανουαρίου 2018 του Υπουργού Μεταφορών, Επικοινωνιών και Έργων κ. Μάριου Δημητριάδη στην κοινοβουλευτική μου ερώτηση (αρ. 23.06.01.02.265) σε σχέση με τις γεωφυσικές διαπιστώσεις που πραγματοποιήθηκαν από την εταιρεία “Terra-Marine Consulting Geologists” για την ύπαρξη αρχαιολογικών καταλοίπων στο τεμάχιο της Αρχιεπισκοπής Κύπρου στη Γεροσκήπου αναφέρονται τα εξής: “η δυτική περιοχή του τεμαχίου παρουσιάζει το μεγαλύτερο αρχαιολογικό ενδιαφέρον και για λόγους ασφαλείας αποφασίστηκε όπως οι αρχαιολογικές έρευνες μετακινηθούν προς την ανατολική πλευρά του τεμαχίου για επιβεβαίωση των αποτελεσμάτων της διασκόπησης και ότι πράγματι στην περιοχή αυτή δεν εντοπίζονται ανθρωπογενείς κατασκευές”. Σε πρόσφατη επίσκεψή μου στην περιοχή (16 Φεβρουαρίου 2018) δεν έχω διαπιστώσει καμία ανασκαφική δραστηριότητα από το Τμήμα Αρχαιοτήτων. Εντούτοις, έχω πληροφορηθεί ότι έχει εκδοθεί η πολεοδομική άδεια για ανέγερση του οικιστικού συγκροτήματος EDEN CITY πριν ολοκληρωθεί η διαδικασία του απαιτούμενου πολεοδομικού ελέγχου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιες άδειες έχουν εκδοθεί για το έργο EDEN CITY και για ποιο λόγο, καθώς και αν έχουν ολοκληρωθεί οι αρχαιολογικές έρευνες και οι διαδικασίες πολεοδομικού ελέγχου.»
