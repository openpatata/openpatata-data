answers: []
identifier: 23.06.010.05.053
question:
  by:
  - Περδίκης Γιώργος
  date: '2015-08-12'
  text: |-
    «Έχω γίνει αποδέκτης καταγγελιών αναφορικά με θέματα ασφάλειας που τίθενται εξαιτίας της υπερφόρτωσης φορτηγών που χρησιμοποιούνται για τη μεταφορά υλικών από το μεταλλείο της Σκουριώτισσας. Σύμφωνα με τις καταγγελίες, γίνεται χρήση φορτηγών μεγαλύτερων από τα συμβατικά, τα οποία υπερφορτώνονται, με αποτέλεσμα να δημιουργούνται θέματα ασφάλειας στην οδική κυκλοφορία της περιοχής, ενώ προκαλείται μεγαλύτερη φθορά στο οδικό δίκτυο εξαιτίας της υπερφόρτωσής τους.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι ενήμερος για τα θέματα οδικής ασφάλειας που τίθενται εξαιτίας της υπερφόρτωσης των φορτηγών, αν γίνεται έλεγχος στα φορτηγά, για να διαπιστωθεί κατά πόσο τηρείται το όριο του φορτίου που μπορούν να μεταφέρουν, καθώς και ποια είναι τα μέτρα που προτίθεται να λάβει, προκειμένου να αντιμετωπιστεί το εν λόγω πρόβλημα.»
  title: Ερώτηση με αρ. 23.06.010.05.053, ημερομηνίας 12 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
