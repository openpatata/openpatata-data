_id: 23.06.008.05.221_221
_position_on_page: 221
_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_221.htm
by:
- Τορναρίτης Νίκος
date: '2006-01-31'
heading: Ερώτηση με αρ. 23.06.008.05.221, ημερομηνίας 31ης Ιανουαρίου 2006, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.008.05.221
text: |-
  « Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί τα τελευταία τρία χρόνια η έδρα για τους καθηγητές τεχνικής σχολής καθορίζεται με βάση την πιο κοντινή τεχνική σχολή και όχι το πιο κοντινό σχολείο μέσης εκπαίδευσης, όπως γίνεται με όλους τους υπόλοιπους εκπαιδευτικούς.

  Καθηγητές τεχνικών σχολών με μεγάλη χιλιομετρική απόσταση από τη μόνιμη κατοικία τους εξισώνονται σε επίπεδο μονάδων με καθηγητές που διαμένουν κοντά σε τεχνική σχολή.

  Παρ’ όλο που το άρθρο 2 του περί Δημόσιας Εκπαιδευτικής Υπηρεσίας Νόμου αναφέρεται σε όλους τους εκπαιδευτικούς λειτουργούς των δημόσιων σχολείων μέσης εκπαίδευσης, οι εκπαιδευτικοί τεχνικών σχολών τυγχάνουν διαφορετικής μεταχείρισης ως προς τον καθορισμό έδρας, χωρίς να υπάρχει ξεχωριστή πρόνοια στο σχετικό νόμο. Είναι προφανές ότι ο νομοθέτης στον όρο “μέση εκπαίδευση” συμπεριλαμβάνει και τους καθηγητές της τεχνικής εκπαίδευσης. Αυτό γίνεται φανερό και από το γεγονός ότι δεν υπάρχει χωριστός κατάλογος παραδείγματος χάριν για φιλολόγους μέσης και τεχνικής εκπαίδευσης.»
