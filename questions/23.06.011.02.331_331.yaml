_id: 23.06.011.02.331_331
_position_on_page: 331
_sources:
- http://www2.parliament.cy/parliamentgr/008_02/chronological/008_02_IAB.htm
answers: []
by:
- mp_id: mavrou-eleni
date: '2017-12-22'
heading: Ερώτηση με αρ. 23.06.011.02.331, ημερομηνίας 22 Δεκεμβρίου 2017, της βουλευτού
  εκλογικής περιφέρειας Κερύνειας κ. Ελένης Μαύρου
identifier: 23.06.011.02.331
text: |-
  «Σύμφωνα με τους κανονισμούς λειτουργίας των δημόσιων σχολείων μέσης εκπαίδευσης, καθορίζεται ως ανώτατο όριο ηλικίας για εγγραφή σε κάθε τάξη το δέκατο πέμπτο, το δέκατο έκτο και το δέκατο έβδομο για τις τρεις τάξεις του γυμνασίου, καθώς και το δέκατο όγδοο, το δέκατο ένατο και το εικοστό για τις τρεις τάξεις του λυκείου/των τεχνικών σχολών. Σε εξαιρετικές περιπτώσεις τα ηλικιακά όρια μπορεί να επεκταθούν κατά ένα χρόνο.

  Έχουμε δεχθεί παράπονα από πολιτικούς πρόσφυγες και αιτητές ασύλου ότι στην περίπτωσή τους δεν εφαρμόζονται οι εν λόγω κανονισμοί και μόλις τα παιδιά συμπληρώσουν το δέκατο όγδοο έτος της ηλικίας τους εκδιώκονται από τα σχολεία και τους απαγορεύεται η συνέχιση της φοίτησης.

  Καλείται ο αρμόδιος υπουργός όπως ενημερώσει τη Βουλή των Αντιπροσώπων για ποιο λόγο εφαρμόζεται επιλεκτικά η νομοθεσία, στερώντας από τα παιδιά αυτά το δικαίωμα στη μόρφωση, που θα τους βοηθήσει ουσιαστικά στην κοινωνική τους ένταξη.»
