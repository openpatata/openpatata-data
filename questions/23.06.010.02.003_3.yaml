_id: 23.06.010.02.003_3
_position_on_page: 3
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.003.htm
by:
- Περδίκης Γιώργος
date: '2012-08-07'
heading: Ερώτηση με αρ. 23.06.010.02.003, ημερομηνίας 7 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.003
text: |-
  «Έχω πληροφορηθεί ότι τα κεντρικά γραφεία του Κρατικού Λαχείου θα στεγαστούν σε ακίνητο που αγόρασε η Κυπριακή Δημοκρατία στην Έγκωμη, στη γωνία των οδών Αιπείας και Αχαιών. Όπως αντιλήφθηκα, το κτίριο βρίσκεται τώρα σε στάδιο εκτεταμένης επιδιόρθωσης και ανακαίνισης. Ξενίζει όμως η διαπίστωση ότι οι γείτονες και ο οικείος δήμος δεν ενημερώθηκαν έγκαιρα για τα σχέδια της κυβέρνησης ούτε είχαν την ευκαιρία να εκφράσουν τις απόψεις τους. Επίσης, γεννιέται το ερώτημα γιατί αγοράστηκε ακίνητο για τη στέγαση κρατικής υπηρεσίας σε μια ομολογουμένως από τις πλέον ακριβές περιοχές της Λευκωσίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το ποσό της αγοράς του ακινήτου στη γωνία των οδών Αχαιών και Αιπείας, πόσο στοίχισε η επιδιόρθωση και ανακατασκευή του, καθώς και γιατί δεν ενημερώθηκαν οι περίοικοι και ο οικείος δήμος.»
