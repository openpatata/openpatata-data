_id: 23.06.011.01.600_601
_position_on_page: 601
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2017-03-03'
heading: Ερώτηση με αρ. 23.06.011.01.600, ημερομηνίας 3 Μαρτίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.600
text: |-
  «Έχω πληροφορηθεί ότι το Υπουργείο Εσωτερικών εξετάζει το ενδεχόμενο να προχωρήσει στην αδειοδότηση οργανωμένου κατασκηνωτικού χώρου στην περιοχή που βρίσκονται τα Λουτρά της Αφροδίτης, αφού ο χώρος ήδη χρησιμοποιείται παράνομα από κατασκηνωτές. Σημειώνεται ότι ο κατασκηνωτικός χώρος προτείνεται να κατασκευαστεί σε τεμάχιο που εμπίπτει κατά 60% εντός της ζώνης προστασίας της παραλίας και 100% σε περιοχή που έχει χαρακτηριστεί ως τόπος κοινοτικής σημασίας. Όπως έχω πληροφορηθεί, στην περιβαλλοντική γνωμάτευση που πραγματοποιήθηκε το έργο αναφέρεται ότι θα ανεγερθεί σε πολεοδομική ζώνη Δα1 Ζώνη Προστασίας, ενώ το τεμάχιο στην περιοχή “Βέρικο” εντάσσεται σε πολεοδομική ζώνη Δα1-ΠΦ, όπου απαιτείται απόλυτη προστασία και επιτρέπονται με εξαίρεση μικρής κλίμακας αναπτύξεις. Επιπρόσθετα, ο χώρος της προτεινόμενης ανάπτυξης έχει καταγραφεί ως νεολιθικός οικισμός από το Τμήμα Αρχαιοτήτων και γειτνιάζει με κηρυγμένο αρχαίο μνημείο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων:

  1. αν πρόκειται να προχωρήσει στην αδειοδότηση οργανωμένου κατασκηνωτικού χώρου στην περιοχή των Λουτρών της Αφροδίτης και

  2. ποια είναι η θέση του για το γεγονός ότι παραβιάζονται οι καθορισμένες ζώνες προστασίας.»
