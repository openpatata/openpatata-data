_id: 23.06.011.02.151_151
_position_on_page: 151
_sources:
- http://www2.parliament.cy/parliamentgr/008_02/chronological/008_02_IAB.htm
answers:
- http://www2.parliament.cy/parliamentgr/008_3h/23_06_011_02_151.htm
by:
- mp_id: perdikis-giorgos
date: '2017-09-19'
heading: Ερώτηση με αρ. 23.06.011.02.151, ημερομηνίας 19 Σεπτεμβρίου 2017, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.02.151
text: |-
  «Από απάντηση του Υπουργού Οικονομικών κ. Χάρη Γεωργιάδη, ημερομηνίας 4 Σεπτεμβρίου 2017, σε κοινοβουλευτική μου ερώτηση (αρ. 23.06.011.01.1024) αναφορικά με τη διαδικασία αξιοποίησης των κυβερνητικών κατοικιών στο Τρόοδος πληροφορήθηκα ότι “σχετική μελέτη έχει ολοκληρωθεί σε μεγάλο βαθμό και αναμένεται όπως η πρώτη φάση” του έργου ανάπτυξης της περιοχής Τροόδους, “η οποία εκτιμάται πως θα συμπεριλάβει και κυβερνητικές κατοικίες στην περιοχή Τροόδους, θα ολοκληρωθεί το αργότερο το πρώτο τρίμηνο του 2018”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων, ενόψει της αξιοποίησης της ευρύτερης περιοχής του Τροόδους, αν έχει διενεργηθεί οποιαδήποτε μελέτη επιπτώσεων στο περιβάλλον βάσει του περί της Εκτίμησης των Επιπτώσεων στο Περιβάλλον από Ορισμένα Σχέδια και/ή Προγράμματα Νόμου του 2005 και για τα σχέδια ανάπτυξης στην περιοχή Τροόδους. Επίσης, εάν έχει εκπονηθεί τέτοια μελέτη, παρακαλείται ο υπουργός όπως μας ενημερώσει για τα αποτελέσματα, ενώ, εάν δεν έχει γίνει μελέτη, παρακαλείται όπως μας πληροφορήσει για ποιο λόγο κρίθηκε μη αναγκαία η εκπόνηση μελέτης.»
